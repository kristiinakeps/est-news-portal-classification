portal_name,date,tag,link,header,article
err,22.05.2020 12:39,Eesti,https://www.err.ee/1093296/stamberg-keskerakond-teab-vaga-hasti-kes-on-nende-valija,"Stamberg: Keskerakond teab väga hästi, kes on nende valija","Viimases erakondade toetuste uuringus oli Keskerakonna toetus tõusnud 27 protsendi peale, mis Stambergi sõnul tuleneb aasta alguses läbi viidud reformide vastukajast. Eriolukorra saabudes on aga valitsus rohkem kajastatud olnud ja seetõttu ka toetus kasvanud.""Kui vaatame ajas tagasi, siis nägime aasta alguses mitut suurt reformi laual. Apteegireform oli laual, pensionireform oli laual. Kui vaatame Keskerakonna toetust, siis ilmselgelt needsamad sekeldused aasta alguses toetust võib-olla natuke langetasid. Aga 12. märtsist (eriolukorra algusest – toim.) tuli järjest otsuseid vastu võtta, valitsus oli koguaeg meedias esipildil,"" kommenteeris Stamberg.Teisalt, kui EKRE toetus oli uuringu põhjal märtsikuus 20 protsenti, siis maikuus oli toetus langenud 15 protsendile, Stambergi sõnul on EKRE toetusele mõju andnud väljaütlemised ja seisukohad eelkõige maainimeste lisatööjõu palkamise osas.""Pigem näen, et EKRE on kaotanud neidsamu maainimeste hääli ja samas Keskerakond on võitnud nende inimeste hääli, kes peavad sõnumeid, mida peaminister meedias välja ütleb, väga usutavateks. Traditsiooniliselt Keskerakonnal on vanemate inimeste seas tugev toetus. Ma arvan, et see on isegi veel tugevamaks nüüd läinud,"" viitas StambergSamas ei saa EKRE toetuse viieprotsendilist langust võtta aga nii, et kõik need inimesed on nüüd asunud toetama Keskerakonda, ütles Stamberg.""Näeme ka seda, et Reformierakonna eelmise kuu 27 protsendist on saanud 30 protsenti, loomulikult need liikumised ei ole drastilised, nad ei ole suured, aga mingisugust suunda need näitavad,"" lisas Stamberg. "
err,28.09.2020 19:40,Viipekeelsed,https://www.err.ee/1140613/viipekeelsed-uudised,Viipekeelsed uudised,
err,11.07.2020 20:08,Tennis,https://sport.err.ee/1111972/vladimir-ivanov-tuli-kolmekordseks-eesti-meistriks,Vladimir Ivanov tuli kolmekordseks Eesti meistriks,"Vihmase ilma tõttu peeti viimased kohtumised Tallinki siseväljakutel. Neist esimeses võitsid Vladimir Ivanov ja Mattias Siimar teist asetust omanud Daniil Glinkat ja Kenneth Raismad tulemusega 6:7 (12), 6:0, 6:1.Päeva teises kohtumises pälvis Ivanov tänavuse kolmanda Eesti meistri tiitli, kui alistas koos Elena Malõginaga neljanda asetusega Robin Erik Partsi ja Liina Suurvariku tulemusega 7:6 (6), 6:2. Kui Ivanov sai sellel aastal kolm kulda, siis Malõgina kaks, sest ta võitis reedel esmakordselt esikoha ka naiste üksikmängus. "
err,10.10.2020 18:17,Välismaa,https://www.err.ee/1145484/korgozstani-parlament-kinnitas-sador-dzaparovi-uueks-peaministriks,Kõrgõzstani parlament kinnitas Sadõr Džaparovi uueks peaministriks,"Erakonna Mekentšil asutaja Džaparovi ettepanekul jättis parlament valitsuse koosseisu ja struktuuri muutmata.Džaparov rõhutas laupäeval, et Venemaa on ja jääb Kõrgõzstani strateegiliseks partneriks.""Me jagame ajaloolisi sidemeid Venemaaga. Venemaa on ja jääb meie peamiseks strateegiliseks partneriks,"" ütles ta.Kõrgõzstani president Sooronbaj Džeenbekov rahuldas reedel valitsuse tagasiastumise palve ning teatas, et on valmis ise ametist lahkuma selleks, et teha lõpp valimisjärgsele kaosele riigis.Peaminister: Kõrgõzstani president võib lähipäevil tagasi astudaKõrgõzstani president Sooronbaj Džeenbekov allkirjastab järgmise kahe-kolme päeva jooksul tagasiastumisavalduse, ütles laupäeval riigi uueks peaministriks kinnitatud Sadõr Džaparov ajakirjanikele.""Kõnelustel Džeenbekoviga ütles ta, et kui parlament on uue peaministri heaks kiitnud, allkirjastab ta kahe või kolme päeva jooksul tagasiastumisavalduse,"" ütles Džaparov.Kõrgõzstanis puhkes pühapäevaste valimiste järel poliitiline kaos. Pealinnas Biškekis algasid pärast parlamendivalimiste algsete tulemuste teatavakstegemist esmaspäeval kokkupõrked, mis tipnesid valitsusasutuste hõivamise ning vangistatud endiste poliitikute vabastamisega teisipäeval.Protestid vallandusid, kui mitu opositsioonierakonda teatas, et ei tunnista valimistulemusi, sest need on võltsitud ja valimistel toimus arvukalt rikkumisi.Teisipäeval teatas oma tagasiatumisest riigi senine peaminister Kubatbek Boronov. "
err,29.01.2021 09:55,Raadiouudised,https://www.err.ee/1608091339/kagupiiri-uletajate-arv-on-oluliselt-langenud,Kagupiiri ületajate arv on oluliselt langenud,Piiriületajate arvu vähenemise on põhjustanud Eestis ja Venemaal kehtivad koroonapiirangud. Leevi Lillemäe 
err,15.03.2021 16:50,Eesti,https://www.err.ee/1608143044/haigekassa-lisab-remdesiviri-enda-rahastatud-ravimite-nimekirja,Haigekassa lisab Remdesiviri enda rahastatud ravimite nimekirja,"""See ravim läheb haigekassa enda poolt rahastatavate ravimite loetellu alates aprillikuust. Haiglatel on võimalik ka seda sealtkaudu vajadusel tellida,"" kinnitas Kiik ERR-ile.Lisaks on plaanis Remdesiviri hankida 2021. aasta lisaeelarve rahastusega.Haigekassa juht Rain Laane kinnitas ERR-ile, et Remdesivir läheb haigekassa hinnakirja alates 1. aprillist. ""Siis saame tasuda selle eest otse haiglatele, kui nad seda ravimit hulgimüügist ise soetavad,"" lisas ta.Laane selgitas, et Remdesivir aitab koroonahaigetel haiglast kiiremini välja saada ja on seetõttu tähtis haiglate koormuse vähendamisel.""On tavapärane, et haigekassa tasub ravimite eest, mida haiglates kasutatakse. Nii saab see edaspidi olema ka remdesiviiri puhul. Ravimi lisamist loetellu toetas ka haigekassat nõustav ravimikomisjon, kes tuvastas, et ravim on efektiivne, õigel kasutamisel ohutu ning selle kasutamine on ka majanduslikult mõistlik,"" rääkis Laane.
										Remdesiviiri soetamine hakkab haiglate lepingumahtu sööma (1) ""Loomulikult on ka vajadus praeguses olukorras sellise ravimi järele väga suur. Seega vastas ravim kõikidele ravikindlustuse seaduses toodud nõudmistele,"" lisas ta.Isikukaitsevahendite varud on piisavadKiik rääkis, et isikukaitsevahendite osas on olukord hea, riigi ja haigekassa rahastusel soetatud isikukaitsevahendite reservid on piisavalt suured.Samuti on Kiige sõnul haigekassa eelarves vahendeid varude pidevaks uuendamiseks.Kiige sõnul on valitsuses tehtud otsus hakata riigi kesksest varust isikukaitsevahendite jagamine kohalike omavalitsuste asutustele ja toimetuleku raskustes inimestele.""Selle reservi kasutamise põhimõtted ja loogika on see, et meil ei ole mõistlik hoida riiklikus varus miljoneid isikukaitsevahendeid, vaid pigem neid kriisi ajal ikkagi kasutada,"" rääkis Kiik.Riigihalduse minister Jaak Aab lisas, et keskses varus on vahendeid piisavalt.""Näiteks 10 miljonit maski, respiraatorit ja muid erinevaid vahendeid. Me oleme ka välja jaganud. Hooldekodudele jagasime eelmisel nädalal veel kaks miljonit, kohalikele omavalitsustele miljon,"" rääkis Aab.Tanel Kiik rääkis ka, et seni ei ole temani haiglatelt isikukaitsevahendite teemal abipalveid jõudnud.""Laiemalt võib öelda, et praegu maailmas on isikukaitsevahendite tootmisvõimsused ülikõrged, seda ka Eesti pinnal, võrreldes pandeemia eelse ajaga,"" ütles Kiik veel.  "
err,04.11.2020 16:52,Tennis,https://sport.err.ee/1154943/hooaja-vahele-jatnud-us-openi-voitja-naaseb-uuel-aastal-valjakutele,Hooaja vahele jätnud US Openi võitja naaseb uuel aastal väljakutele,"Andreescu käis viimati väljakul täpselt aasta tagasi lõppenud WTA finaalturniiril Shenzhenis, kus vigastas vasakut põlve. See jättis ta eemale tänavustest Austraalia lahtistest, siis tabas maailma koroonapandeemia, mille tõttu ei reisinud ta New Yorki US Openi tiitlit kaitsma. Pärast seda teatas Andreescu, et jätab vahele ka liivahooaja.""Mul läheb väga hästi,"" teatas 20-aastane Kanada esinumber kolmapäeval. ""Viirus ja mõned isiklikud sündmused olid mulle tagasilöögiks, kuid praegu on hästi, treenin kõvasti. Ootan väga järgmist hooaega. Olen täie tervise juures - tahtsin lihtsalt võtta aega oma elus kõik paika seada ja eemaloldud periood andis mulle selle võimaluse.""""Olen sajaprotsendilise kindlusega Melbourne'is kohal, et aasta esimesel slämmiturniiril mängida,"" lisas Andreescu. ""Ma ei ütleks, et olen valmis homme väljakule minema, sest võtan seda samm-sammult, aga ehk paari nädala pärast on kõik korras.""Andreescu alustas 2019. aastat maailma 152. numbrina, kuid võitis augustis ja septembris 16 matši järjest - kaasa arvatud US Openi finaali - ning tõusis WTA edetabelis viiendaks. Hooaja lõpus pärjati teda Kanada aasta sportlase auhinnaga. "
err,28.07.2020 16:21,Välismaa,https://www.err.ee/1117782/lati-tahab-saada-uro-julgeolekunoukogu-ajutiseks-liikmeks,Läti tahab saada ÜRO Julgeolekunõukogu ajutiseks liikmeks,"Läti ei ole Julgeolekunõukogus kunagi olnud, sestap kandideerib ta 2025. aasta valimistel mittealaliseks liikmeks.Esmaspäeval Jurmalasse presidendi residentsi kogunenud diplomaadid, välispoliitikaeksperdid ja vabaühenduste esindajad arutasid Läti huve ÜRO-s.""Esmaseks ülesandeks on, kuidas pääseda Julgeolekunõukokku. Teiseks, tuleb mõelda, mida me seal teeme, kui meid valitakse,"" ütles president Egils Levits.Lätil on Julgeolekunõukokku pääsemiseks vaja ÜRO 193 liikmesriigist vähemalt kahe kolmandiku ehk 129 riigi toetust. President tõdes aga, et enamik maailmast ei tea Lätist suurt midagi.""Läti tuntuks tegemiseks on vaja palju tööd. Mitte Läti kui sellise, vaid selle, mida Läti soovib, milline oleks tema panus. See peab huvitama neid 129 riiki, sest miks nad muidu Läti poolt hääletaksid,"" ütles Levits.Läti sai ÜRO liikmeks 1991. aastal. ÜRO Julgeolekunõukogu koosneb viiest vetoõigusega alalisest liikmest – USA-st, Prantsusmaast, Venemaast, Hiinast ja Suurbritanniast – ning kümnest kaheks aastaks valitavast ajutisest liikmest.Diskussiooni osalised rääkisid, et Läti 30 iseseisvusaastat näitavad, et Läti on valmis globaalseteks väljakutseteks.""Me saime hakkama rahanduskriisiga. Me oleme reageerinud väga hästi COVID-19 kriisile. Ma arvan, et järgmine suur kriis on kliimamuutus,"" lausus Läti noorsoodelegaat ÜRO-s Otto Davidovs. Julgeolekunõukogu valimisteks valmistudes loodab Läti õppida praegu nõukokku kuuluva Eesti kogemustest.Leedu on samuti selle prestiižika ÜRO laua taga istunud. Eksperdid rõhutasid, et kuigi valimised leiavad aset alles viie aastra pärast, tuleb ettevalmistustega alustada juba praegu. "
err,29.09.2020 18:47,Jalgpall,https://sport.err.ee/1141010/u-21-koondist-ootavad-ees-valikmangud-venemaa-ja-serbiaga,U-21 koondist ootavad ees valikmängud Venemaa ja Serbiaga,"U-21 koondis sai septembrikuises aknas juurde ühe punkti, kuid pärast Pärnus saadud kaotust Poolale viigistati võõrsil 1:1 Lätiga. Läti üle on Eestil ette näidata ka kodune 2:1 võit, mis jätab lõunanaabrid alagrupis Eesti seljataha. Venemaa on alagrupi liider kaheksast mängust teenitud 17 punktiga. Mängu vähem pidanud Poola jääb neist hetkel maha ühe punktiga. Grupi keskmikeks on Bulgaaria seitsmest mängust teenitud 11 punktiga ja Serbia kaheksast mängust kirja saadud kaheksa punktiga. Eestil ja Lätil on seitsmest mängust kirjas neli punkti.U-21 koondise peatreener Igor Prins kutsus laagrisse 23 mängijat. Vigastuse tõttu jääb kohtumistest eemale keskkaitsja Marko Lipp, U21 koondise vanuseklassist pääses A-koondisesse seitse mängijat ning samuti ei liitu meeskonnaga äsja Veliko Tarnovo Etariga käed löönud Mark Edur.
										Jalgpalliliit kinnitas meeste tippliigade koosseisud									Venemaa – Eesti kohtumine peetakse Himki Arenal 9. oktoobril kell 18.00. Eesti – Serbia matš leiab aset 13. oktoobril kell 16.00 Jurmala Sloka staadionil.Eesti U-21 koondis mängudeks Venemaa ja Serbia vastu:VäravavahidKarl-Romet Nõmm (04.01.1998) – Viljandi JK TulevikKarl Andre Vallner (28.02.1998) – JK Tallinna KalevKristen Lapa (11.02.2000) – Tallinna FC FloraKaitsjadKristjan Pelt (12.07.2001) – Paide LinnameeskondMairo Miil (15.02.2000) – FC KuressaareRasmus Saar (02.03.2000) – FC KuressaareMartin Käos (18.06.1998) – JK Narva TransMagnus Villota (11.02.1998) – Pärnu JK VaprusDaaniel Maanas (05.01.2000) – Tartu JK TammekaMarkkus Seppik (16.04.2001) – Tallinna FC FloraAlex Roosalu (04.05.1999) – Viljandi JK TulevikPoolkaitsjad ja ründajadKarl Rudolf Õigus (05.11.1998) – Tallinna FCI LevadiaKaarel Usta (03.11.1999) – Nõmme Kalju FCRaimond Eino (15.02.2000) – FC Nõmme UnitedMattias Männilaan (08.09.2001) – FC Kuressaare (laenul FC Florast)Joonas Soomre (17.05.2000) – FC KuressaareMarkus Poom (27.02.1999) – Tallinna FC FloraHenri Välja (04.11.2001) – Tallinna FC FloraSten Reinkort (29.04.1998) – Tartu JK TammekaArtur Uljanov (25.03.1999) – Tartu JK TammekaMihkel Järviste (28.05.2000) – Tartu JK TammekaKristjan Kask (05.07.1999) – Viljandi JK TulevikMartin Pärn (27.11.1998) – Vändra JK Vaprus "
err,04.04.2021 18:55,ETV uudised,https://www.err.ee/1608165334/aktuaalne-kaamera-kell-18-30,Aktuaalne kaamera kell 18:30,
err,17.01.2021 10:23,Korvpall,https://sport.err.ee/1608076171/kalev-cramo-eksjuhendaja-kairys-vallandati-rytase-peatreeneri-kohalt,Kalev/Cramo eksjuhendaja Kairys vallandati Rytase peatreeneri kohalt,"Mullu juunis Rytase juhendajaks saanud 43-aastane Kairys tõi meeskonda ka Kitsingu, aga kõikide sarjade peale on viimasest üheksast mängust võidetud vaid kaks.Kairyse viimaseks kohtumiseks Rytase eesotsas jäi laupäeval Leedu karikasarja veerandfinaalis Utena Juventuselt saadud suur 78:105 kaotus.""Kõigepealt sooviksime meeskonna viimaste tulemuste ees vabandada, mis ei rahulda ei meie klubi ega Vilniuse korvpallikogukonda,"" lausus klubi juht Darius Gudelis Rytase kodulehekülje vahendusel.""Seetõttu ei jäänud meil pärast mängu teisi võimalusi. Me uskusime Donaldasesse ja tema töösse Vilniuses, aga tulemusi vaadates on muudatus vältimatu. Soovime talle järgnevas karjääris edu.""Teisipäeval kaotas Rytas Meistrite liigas võõrsil Peristerile 74:81 ja sellega kadusid üks voor enne alagrupiturniiri lõppu edasipääsuvõimalused.Leedu kõrgliigas on meeskonnal üheksa võitu ja viis kaotust, mis annab tabelis Kaunase Žalgirise (11-1) ja Panevežyse Lietkabelise (10-4) järel kolmanda koha.Kairys töötas aastatel 2017-2019 BC Kalev/Cramo peatreenerina ning on vahepeal olnud Pireuse Olympiakose abitreeneri ja Saraatovi Avtodori peatreeneri positsioonil. Kalev/Cramo viimasel hooajal vedas ta meeskonna VTB Ühisliiga veerandfinaali.Kairyst hakkab Rytases asendama seni tema abilisena töötanud Giedrius Žibenas. "
err,18.06.2020 15:58,Teaduselu,https://novaator.err.ee/1103954/tallinna-ulikooli-rektori-kohusetaitjaks-saab-priit-reiska,Tallinna Ülikooli rektori kohusetäitjaks saab Priit Reiska,"""Nõukogu lähtus otsustamisel sellest, et rektori kohusetäitja oleks hästi kursis ülikooli juhtimisega ja suunaks selle tegevust professionaalselt, sealhulgas praeguseid tavasid järgides,"" lausus TLÜ nõukogu esimees Taavi Laur. Rektori kohusetäitjaks määratud Priit Reiska tänas nõukogu usalduse eest ja kinnitas, et järgib oma töös rektoraadi praegust kurssi.""Kohusetäitja aeg on küll lühike – 8,5 kuud –, kuid selle aja sisse jäävad mitmed kaalukad sündmused. Olulisimad neist on institutsionaalne akrediteerimine, uuele karjäärimudelile ülemineku toetamine ning ettevalmistus uue rektori valmisteks, kus ma ise ei kandideeri,"" lausus Reiska. ""Väga oluline ja ilmselt ka keeruline saab olema 2021. aasta eelarve koostamine.""Tallinna Ülikooli rektori korralised valimised algavad sügisel. Valitud rektor asub ametisse 15. mail 2021.  "
err,29.11.2020 20:16,Premium liiga,https://sport.err.ee/1185880/oigus-floraga-kohtumistest-oleme-heas-hoos-enesekindlad-ja-laheme-voitma,"Õigus Floraga kohtumistest: oleme heas hoos, enesekindlad ja läheme võitma","""Ülimalt raske mäng oli. Tavaliselt sellistes mängudes, kus võistkonnad on võrdsetel tasemetel, otsustavad pisiasjad. Me oleme Nõmme Kalju vastu väga pikalt hädas olnud nende võitude saamisega. Mul on hea meel, et täna näitasime ühist võistkonda ja võtsime töövõidu ära. Kogu au ja kiitus meeskonnale,"" ütles parima mängija karika pälvinud Õigus intervjuus ERR-ile. Levadiat ootab ees veel kaks kohtumist Flora vastu. Selleks, et meistriliigas teisele kohale tulla, on vaja mõlemad mängud võita. Kuidas nendeks mängudeks valmistuda? ""Praegu puhkame ühe päeva ning siis hakkame Florat analüüsima ja mõtlema, mis nende vastu teha saame, mis nende nõrkused olla võiks. Me oleme praegu heas hoos, me pole ammu kaotanud, oleme enesekindlust täis ja läheme anname mõlemas mängus kõva lahingu. Proovime mõlemad võidud võtta,"" kinnitas Õigus, kes on hooaja jooksul osalenud 21 kohtumises ja löönud kolm väravat.""Arenguruumi on veel palju. Minu esimene hooaeg Premium liigas ja olen mitmes olukorras jätnud oma võimalused löömata. See statistika saaks parem olla. Siit on edasi hea minna, tuleb olla positiivne ja järgmisel hooajal veel paremana tagasi tulla,"" ütles Õigus. "
err,06.09.2020 08:48,Tennis,https://sport.err.ee/1131776/teise-asetusega-thiem-lulitas-2014-aasta-us-openi-voitja-konkurentsist,Teise asetusega Thiem lülitas 2014. aasta US Openi võitja konkurentsist,"Maailma kolmas reket alistas 31-aastase Horvaatia tennisisti Cilici (ATP 38.) kaks ja pool tundi väldanud matšis tulemusega 6:2, 6:2, 3:6, 6:3. Thiem servis mängu jooksul üheksa ässa ja tegi kaks topeltviga, Cilic tegi kolm topeltviga ja servis viis ässa.27-aastane Thiem, kelle seni parimaks US Openi tulemuseks on tunamullu veerandfinaali jõudmine, läheb neljandas ringis vastamisi 15. asetusega noore Kanade tennisisti Felix Auger-Aliassime'iga (ATP 21.). 20-aastane kanadalane alistas kolmandas ringis prantslase Corentin Moutet (ATP 77.) kindlalt 6:1, 6:0, 6:4. "
err,15.03.2021 11:27,Välismaa,https://www.err.ee/1608142441/iisraeli-teadlane-pandeemia-kontrolli-alla-saamine-voib-votta-veel-aastaid,Iisraeli teadlane: pandeemia kontrolli alla saamine võib võtta veel aastaid,"Meil Eestis ja ilmselt inimesed kõikjal maailmas vaatavad, kuidas Iisraelil läheb, kuivõrd te olete olnud väga edukad vaktsineerimisel. Vaktsiinide tõhususe kohta päriselus on tehtud juba mitmeid uurimusi. Mis teie jaoks on seejuures olnud kõige olulisem tulemus, mida te juba näete?Kõige olulisem on raskete haigusjuhtumite ja suremuse langus. Haigusjuhtumitest üldiselt rääkides ei ole näha nii järsku langust. Siin on keskmine nakatumiste hulk päevas kolm nädalat tagasi, kaks nädalat tagasi, üks nädal tagasi ja sel nädalal ja see on kogu aeg keskmiselt umbes 3000 päevas. Aga isegi selle juures me näeme suremuse ja raskete juhtumite langust. Me näeme, et inimesed endiselt nakatuvad, aga sellel ei ole erilist mõju või on väike mõju suremusele. Selle põhjus on, et endiselt levib nakkus laialdaselt noorte hulgas, kes ei ole vaktsineeritud. Täna on 90-95 protsenti inimestest, kes on haiglas, vaktsineerimata inimesed.Need on suurepärased tulemused ja näitavad selgelt, et vaktsineerimine toimib ja toimib suurepäraselt. Me oleme selle üle väga rõõmsad. Ma olen ühes vaktsiinikomisjonis, ma kuulun kliiniliste uuringute nõuandvasse komisjoni ja me ausalt ei oodanud selliseid tulemusi. Me olime alguses isegi skeptilised, sest me ei näinud vaktsiinide suurt mõju, aga me saime aru, et see võtab aega, rohkem aega kui me alguses arvasime. On vaja teatud kannatlikkust. Hetkest, mil suur hulk inimesi saab vaktsineeritud, kulub umbes üks-kaks kuud enne, kui mõju hakkab avalduma.
										Analüütik: Iisraeli aitaks tupikust välja valimissüsteemi reform									Kas ma saan õigesti aru, et viiruse levik on endiselt probleem ja vaktsineeritud inimesed võivad jätkuvalt viirust levitada, aga nad ei jää enam haigeks?Täpselt. Meil ei ole küll lõplikke analüüse. Me näeme langust juhtumite hulgas, nii et midagi on kindlasti muutumas. Asi on selles, et viiruse edasiandmine leiab endiselt aset, eriti noore elanikkonna hulgas. Praegu on üle 80 protsendi haigusjuhtumitest alla 40-aastased inimesed. Suur hulk on lapsi, ligi 40-50 protsenti on seotud lastega, kes on vaktsineerimata. Siin ei ole midagi teha, aga haiguse mõju neile inimestele on väiksem.Me kaldume arvama, et meie eesmärk praegu ei ole keskenduda viiruse edasiandmisele, sest me ei saa sellega midagi teha. Me teame, et vaktsiin võib haiguse levikut aeglustada, aga selle põhjal, mida me praegu teame, ei välista see viiruse saamist ja edasi andmist. Vaktsiin vähendab raskete juhtumite hulka, suremust ja haiglajuhtumeid. Selline on meie lähenemine praegu. Sellepärast me arvame, et me võime taasavada oma majanduse, oma koolid ja kõik muu.Lõppude lõpuks, kui viirus ringleb ühiskonnas, aga ei ohusta seda, siis see on okei. Kui riskirühm on vaktsiiniga kaitstud, siis see peaks ka olema okei. See ei tähenda, et me oleksime sellega ühel pool. Me jookseme endiselt maratoni. Endiselt on mutatsioonid, mis võivad meid rünnata ja on palju põhjuseid, miks asjad võivad vales suunas liikuda. Aga praegu valitseb Iisraelis palju optimismi.
										EL kindlustas Pfizer/BioNTechi vaktsiinide plaanitust kiirema tarne									Iisrael avab end ja kogu maailm tahab end varsti taasavama hakata. Mida see tähendab? Kas viirus võib meid uuesti rünnata ja me maadleme selle murega veel palju aastaid? Kui optimistlik või skeptiline teie olete?Kui on midagi, mida see viirus on meile õpetanud, siis seda, et me peame olema väga alandlikud. See viirus võib teha palju trikke. Me oleme ettevaatlikult optimistlikud. Mais oli meie kümne miljoni elanikuga riigis ainult kümme või kuus juhtumit päevas ja me arvasime, et see on läbi ja kõik on korras. Me hakkasime taas asutusi pikkamööda avama, tegelikult mitte pikkamööda, vaid liiga kiiresti. Suvel oli näha kõikumist ja suve lõpus läks juhtumite hulk taas väga kiiresti üles.Nüüd on meil vaktsiinid, aga ikkagi võib ette tulla mutatsioone, nagu Lõuna-Aafrika või Brasiilia mutatsioon, mis võivad olla, ma kordan, võivad olla, sest meil puudub selle kohta reaalsest elust info, vaktsiini suhtes resistentsed. Ma arvan, et see võib olla osaline resistentsus. Kui midagi juhtub, võime me olla tagasi alguses.Teine asi, mis meile muret teeb, eriti arvestades seda, et meil Iisraelis on head tulemused, on uute mutatsioonide riiki sissetoomine. Praegu on Iisraelis 80-90 protsenti haigusjuhtudest põhjustatud Briti mutatsiooni poolt ja see on okei, sest selle eest vaktsiin kaitseb. Üks protsent meie päevastest juhtumitest on Lõuna-Aafrika tüvega. Kui tuua väljast mutatsioone juurde, siis on seda raske kontrollida.
										Iisrael on kujunemas teenäitajaks pandeemiast väljumisel (1) Me oleme Iisraelis peatanud suure osa lennuliiklusest. Ainult 1000-3000 inimest võivad päeva jooksul Iisraeli tulla ja nad lähevad testima kohe lennujaamas. Kui nad on positiivsed, siis me sekveneerime genoomi, et teha kindlaks, kas tegu on mutatsiooniga. Kui on, siis tuleb sellega palju rohkem tegeleda, et viiruse levikut peatada. Aga mis juhtub, kui me avame oma lennujaama nii nagu see oli aasta tagasi, kui sealt käis läbi 100 000 inimest või 150 000 inimest päevas. Me ei suuda neid kõiki testida või tegelikult me suudaksime teha 100 000 testi päevas, aga kui ilmnevad positiivsed juhtumid, siis tuleb ka sekveneerida ja meil ei ole selleks võimekust. Sellepärast me usume, et me sõltume vaktsineerimisest teistes riikides.Teised riigid peavad samuti oma elanikkonda vaktsineerima, et viiruse levik peatada. Ja sellepärast ma ütlengi teile, et see ei ole kuue kuu, vaid mõne aasta küsimus, see võtab üks-kaks-kolm aastat, kuni me suudame globaalselt seda pandeemiat kontrollida. Iisraeli tasemel on meil asjad praegu okei. Me võime kahe-kolme kuu pärast uuesti rääkida, kuidas meil läheb.Mis on olnud teie edu võti, kuidas Iisrael sai vaktsineerimisega hakkama nii kiiresti?Esiteks muidugi vaktsiinidooside hankimine. Sellepärast asusime me läbirääkimistesse ettevõtetega - Pfizeri, Moderna ja Astra Zenecaga ja meil on lepingud. Me tegime seda aegsasti eelmisel suvel, enne seda, kui me teadsime ravimikatsetuste tulemusi, sest me teadsime, et parim viis probleemi lahendada on riigi jaoks vaktsiinide kasutamine, või õigemini nii riigi kinnipanek kui ka vaktsiinid.
										Kaarel Tarand: reaparteilane vastutab									Pandeemiaga võitlemiseks ei ole palju võimalusi. On võimalik teha totaalne kinnipanek nulljuhtumi poliitikaga, nagu on teinud Hiina, Uus-Meremaa ja Austraalia. See ei ole kerge. Või siis lasta asjadel minna nii nagu nad lähevad, mis võib olla väga problemaatiline. Iisraelis nagu veel paljudes teistes riikides me hindame elu väga kõrgelt ja me ei saa seda teha.Ja kolmas võimalus on see, mille on valinud enamik riike ehk püüda kinnipanekutega kontrollida viiruse levikut, loodetavasti kuni vaktsiinide või muude lahenduste tekkeni, mis aitaksid pandeemia alla suruda.Nii et esimene asi oli, et me vajame vaktsiine, lähme ja hangime vaktsiinid. Isegi kui need ei ole veel valmis, kirjutame lepingud alla ja võtame kohustuse. Sest tuleb aru saada: üks päev kinnipanekut või üks nädal kinnipanekut on majanduslikult võrreldav suure hulga vaktsiiniga. Rääkimata päästetud eludest, mis on kõige olulisem.Teine asi oli logistika. Logistika oli Iisraelis suurepärane. Ma arvan, et me oleme väga head projektide ärategijad. Pikaajalised asjad võivad olla probleemsed, nagu teistes riikides kriisi juhtimisel. Aga me otsustasime, et me vajame vaktsiine ja meil tuleb see ära teha kiiresti. Ühe-kahe nädala jooksul suutsime me püsti panna 400 vaktsineerimiskeskust Iisraelis.Iisrael on ka väike maa territooriumi poolest ja selle poolest, kui kiiresti jõuab ühest punktist teise. Iisraeli põhjaosast jõuab lõunasse nelja-viie tunni pikkuse autosõiduga. Aga enamik elanikkonnast elab riigi keskosas, pool elanikkonnast. Ma ütleksin, et me kõik elame poole tunni kuni ühe tunni kaugusel lennujaamast. Nii et kui vaktsiinidoosid jõuavad siia, siis jõuavad need inimesteni üsna kiiresti. Nii et meil olid kõik need keskused kõikjal üle Iisraeli ja isegi, kui keegi elas kuskil kaugel, siis tunni ajaga jõudis igal juhul vaktsineerimiskeskusse. Siin ei olnud mingeid probleeme.
										Indrek Saar: poliitiline rivaliteet takistab pandeemia kontrolli alla saamist (1) Ja meil on Iisraelis neli haigekassat, kes omavahel konkureerivad. Kõik tahavad oma klientidele pakkuda parimat hoolitsust. Ja kõik süsteemid Iisraelis on digitaalsed ja väga efektiivsed.Mina sain broneerida oma vaktsiinisüsti telefonist. Sisestasin oma identifitseerimisnumbri, mõne sekundiga pakkus süsteem võimalust minna sinna, sinna või sinna. Siis tuli koht välja valida. Aja sai tavaliselt kinni panna nädal aega hilisemaks, aga seda võis alati korrata, kuni õnnestus saada aega ka juba homseks või umbes nii.Ja me ei raisanud enamasti tilkagi vaktsiini, sest me seadsime süsteemi sisse nii, et õhtul kella kümne paiku võisid inimesed ilma kokkulepitud ajata minna vaktsineerimiskeskusse ja kui seal oli vaktsiinidoose üle jäänud, siis nad said need doosid. Me püüdsime olla väga tõhusad. Ja kui sul ei ole mobiiltelefoni või arvutit, siis sulle helistati, eriti kui sa kuulusid riskigruppi ja pakkusid vaktsineerimisaega. Ja kui inimesel ei olnud võimalik vaktsineerimispunkti minna, siis me arendasime hiljuti välja süsteemi, et meditsiiniõed lähevad koju vaktsineerima. Me töötasime kõvasti ka vanadekodudega, sest see oli pandeemias peamine probleem. Organiseerimine oli tõesti eriline ja kõik panustasid.Ja veel üks oluline punkt on see, et Iisraeli rahvas pooldab üldiselt vaktsiine. Muidugi on meil mõned mittevaktsineerijad, aga neid ei ole palju. Alguses hinnati, et 50 protsenti tahab vaktsineerida ja 25 protsenti kõhkleb ja 25 protsenti ütleb, et ma ei taha seda. Praegu on umbes 90 protsenti valmis seda tegema ja üksnes 10 protsenti ei taha seda või ütleb, et ma ei vaja seda või ma mõtlen veel.
										Reps soovib uisapäisa distantsõpet kehtestavad koolid kontrolli alla võtta									Meil on tõesti väike protsent inimesi, kes on tõepoolest vaktsiinide vastu. Sest me näeme nende mõju ja ei ole näha kõrvalmõjusid, ei ole näha, et inimesed sureksid või et neil hakkaksid sarved kasvama või midagi muud sellist. Nii on inimesed veendunud, et see on hea asi. Olulised on ka eeskujud, näiteks lasi end vaktsineerida peaminister. Ja ka meedia, näiteks vaatad uudiseid ja uudisloo nurgas on kirjas, et mine vaktsineerima või midagi sarnast. See ei ole nii nagu mitmel pool mujal, kus inimesed ei ole piisavalt haaratud.See kõik kokku ehk asja kommertspool, logistika ja inimesed ning avalik arvamus, see on parim retsept vaktsineerimiskampaaniaks, mille tagajärjel enamik Iisraeli elanikest on vaktsineeritud.Üks osa vaktsiini ostmisest on ka info jagamine ettevõttega. Kas see oli vaidluse teema või on see teie meelest selline normaalne asi, mida teha?Aga miks mitte. Milles on probleem?Mina ei arva, et oleks probleem, küll aga ütlevad mitmed poliitikud Euroopas, et ei, meie ei saa nii teha.Ma tean. Ma olen sündinud Prantsusmaal ja annan pea iga päev intervjuusid prantsuse meediale ja alguses nad küsisid, et aga te jagate oma andmeid ravimitööstusega. Ma ütlen teile ausalt, mind ei huvita, meid ei huvita. Missugused andmed need on? See on anonüümne info. Seal ei ole kirjas, et professor Cyrille Cohen on 45-aastane ja tal on veidi kolesterooli. See ei ole ju nii.Seal on vanus ja teatud terviseseisundi info, aga seal ei ole sina oma nimega. Ja me elame ajal, mil igaüks jagab oma andmeid Facebookis, Instagramis ja kus iganes. Kuulge, sa võid seda teha oma tervise hüvanguks. Ma räägin tõsiselt. Meil Iisraelis ei ole sellega probleemi. Alati on üksikud inimesed, kes ütlevad, et enne tuleb küsida ja nii edasi. Aga me teeme palju asju, näiteks statistikat. Ja see on täpselt sama asi. Nii me saame sellest siin Iisraelis aru. Kui see aitab elusid päästa, siin ei ole õigustamatut konfidentsiaalsuse rikkumist.Kahjuks pidime me tegema palju hullemaid asju. Näiteks telefonide asukoha informatsiooni, et teha kindlaks kontakte ja leida, kas keegi on nakatanud teisi inimesi ja nii edasi. See on minu arvates veidi jõulisem sekkumine. Aga üldise anonüümse info jagamine? Me jagame neid andmeid Pfizeriga, aga ka WHO-ga ja teiste riikidega. Me jagame oma kogemust. Kui see aitab elusid päästa, siis siin ei ole mingit küsimust.Pikemalt puudutab teemat esmaspäevane ""Välisilm"", mis algab ETV-s kell 21.40. "
err,16.09.2020 23:03,Eesti,https://www.err.ee/1135869/eckero-line-ja-viking-line-jatavad-tormi-tottu-ara-mitu-reisi-tallinna,Eckerö Line ja Viking Line jätavad tormi tõttu ära mitu reisi Tallinna,"Eckerö Line teatas, et jätab neljapäeval ilmaolude tõttu ära ühtekokku kaheksa reisi Helsingi ja Tallinna vahel.M/S Finlandia ei tee Helsingi Jätkäsaarest kell 9 ja 15.15 väljuvaid reise, samuti Tallinnast kell 12 ja 18.30 väljuvaid reise. Eckerö Line'i Finbo Cargo reisid Helsingi Vuosaarest Tallinna Muuga sadamasse kell 11 ja 19.15 on tühistatud, samuti Muugalt Vuosaarele kell 15.15 ja 23.30.Viking Line tühistas tormi tõttu neljapäeva päevase laeva Viking XPRS Helsingi-Tallinna reisi. Hommikul kell 7.02 Tallinnast väljunud XPRS sõidab Helsingist tagasi kell 20.30. Laev Gabriella ei välju Tallinna kell 8, 10.30 ja 16.30.  "
err,06.02.2021 11:21,Arvamus,https://sport.err.ee/1608100096/johannes-vedru-vaike-aga-suure-sisuga-ohverdus-eesti-spordi-heaks,"Johannes Vedru: väike, aga suure sisuga ohverdus Eesti spordi heaks","Jääalad on tänu Eesti mõistes suhteliselt korralikele tingimustele Viljandis populaarsust juurde võitnud. Igapäevaselt teevad hallis trenni kohaliku hokiklubi võistkonnad ning iluuisutajad. Aga näiteks linnarahvale pakutakse traditsiooniks saanud jäädiskosid.Jää kvaliteedi üle pole põhjust kurta. Oma jäämasin on viljandlastel olemas, väljaku mõõtmed vastavad reeglitele. Tabloo, pingid, mõningad tuled ja viled. Kitsaskohaks on riietusruumide olukord, sest korralikku kabiini saab pakkuda küll ühele, kuid mitte kahele võistkonnale.Seega, Viljandis on olemas Eesti mõistes täiesti arvestataval tasemel infrastruktuur. Ning paistab, et ka jääaladest huvitatud publik. Näiteks jäähoki puhul mitte veel päris oma meeste kõrgliiga meeskonda, kuid mitu gruppi noori hokipoisse.Ometi pole selles jäähallis peetud ühtegi meeste jäähoki Eesti meistrivõistluste kõrgliigamängu. Aastaid tagasi, siis kui ehitisel isegi seinu ümber polnud, toimusid mõned kohtumised noortekoondise ja meistriliiga meeskondade vahel. Kuid need meistrivõistluste arvestusse ei läinud.Nüüd räägivad viljandlased, et kasvõi ühe meistriliiga (Coolbet hokiliiga) kohtumise Viljandisse toomist on aastate jooksul (!) korduvalt teemana tõstatatud, kuid vastu on meie klubid. Kahe meeskonna peale ei tule üks riietusruum kõne alla, tingimused pole päriselt võrreldavad näiteks Tallinna või Tartu jäähallide võimalustega.Eesti kõrgliigakohtumiste viimine väiksematesse paikadesse, nendes paikades elavate ja seal trenni tegevate laste silmade ette, on väärtuslik ja vajalik. Isegi siis, kui aeg-ajalt tähendab see klubidele mõningast ebamugavust (näiteks tavapärasest erinev väljak, teatud piletitulust loobumine või ajutise riietusruumi kasutamine). Naiste jäähoki meistriliiga kohtumiseks Viljandi jäähall ju kõlbab! Kas siis mehed on naistest pirtsakamad?
										HC Tallinn tõusis Kehra alistamisega teisele kohale, Tapa sai kindla võidu									Teadagi, ala populariseerimine väljaspool harjumuspäraseid mängupaiku pole maailma kontekstis midagi ebatavalist. Jalgpalliklubid käivad (olgu, suure raha eest) oma brändi Aasias ja Põhja-Ameerikas tugevdamas. Helsingi Jokerite jäähokimeeskond tõi KHL-i Tallinnasse jne.Mäletan ise väga selgelt, kui noore poisina külastasin Tartus esimest korda meeste jalgpalli meistriliiga mängu. Tartu pole ju väike linn, kuid enne JK Merkuuri tõusmist kõrgliigasse (aastal 2004) meie linnas Eesti tipud mõnda aega ei käinud. Toonane mälu- ja emotsioonipilt sellest, kuidas väike poiss Tallinna Flora pallureid (sealhulgas Raio Piirojat) Tamme kunstmurustaadionil oma silmaga nägi, ei tuhmu vist kunagi. Suur jalgpall, suur sport meie hoovi peal!Oma spordiala populaarsuse tõstmine, inspiratsiooni pakkumine ja spordist millegi suurema tegemine võiks Eestis olla iga meistriliigaklubi eesmärk. Igal spordialal. Väikesed ohverdused väikeste inimeste hinge jõudmise nimel pole selle eest kõrge hind, mida maksta.NB! Uuendatud 7. veebruari hommikul:Artikli autor tänab loo avaldamisele järgnenud tagasiside eest! Nii selgus, et Eesti noortekoondis mängis Viljandi jäähallis meistriliiga klubiga viimati hooajal 2016/2017 (ajal, mil hallil olid juba plekkseinad).Vastupidiselt artiklis kirjutatule toimus mäng Coolbet Hokiliiga raames. Tõsi küll, vastamisi polnud kaks meeste meistriliiga klubi. Noortekoondis võõrustas Viljandi jäähallis HC Tallinnat (Tallinn võitis mäng tulemusega 10:5).Klubide soov oma kodukohtumisi Viljandis mitte pidada võib olla seotud ka formaadimuutusega - viimastel hooaegadel (alates 2018/2019) on meister selgitatud põhiturniiriga, play-offe pole peetud. "
err,05.09.2020 21:11,Eesti,https://www.err.ee/1131711/politseisoiduk-sattus-alarmsoidul-avariisse,Politseisõiduk sattus alarmsõidul avariisse,"Õnnetusest Järvamaal Imavere külas teatati häirekeskusele laupäeva õhtul kella 19 paiku. Esialgsetel andmetel sai patrull kõrgema kategooria väljakutse tabamaks joobekahtlusega autojuhti.Alarmsõidul olnud patrull sattus teel vesiliugu ning sõitis teelt välja. Autos olnud politseinik ja abipolitseinik said viga, kuid nende seisund ei ole eluohtlik.Juhtunu täpsemaid üksikasju uuritakse edasises menetluses, teatas politsei. "
err,25.04.2021 12:33,Inimesed,https://menu.err.ee/1608190492/andres-sober-minu-unistus-valismaal-karjaari-teha-on-jaanud-mu-laste-taita,Andres Sõber: minu unistus välismaal karjääri teha on jäänud mu laste täita,"""Võib olla ma oleks tahtnud välismaale minna ja ma arvan, et mulle oleks meeldinud olla seal kuskil. Aga nüüd võib olla lapsed kunagi selle minu unistuse siis täidavad, et olla sealpool. Sealpool need asjad spordis on ikka vägevad,"" rääkis Sõber, kelle kolm tütar välismaal elavad, saates ""Hommik Anuga"".Ta lisas, et ka ainuüksi Eesti ja USA korvpallitreenereid võrreldes võib märgata mitmeid erinevusi. Esiteks on USA treenerid Sõbra hinnangul kogenumad kui Eestis.""Mina olen poisike oma vanusega, seal on treenerid 70, 75 ja seal on tarkus. Meil on aga iga 20-aastane käkerdis treener ja mõtleb, et ta on jube hea. Tihtipeale võtab ta ju ka suure vastutuse,"" märkis Sõber.Kuigi ta enda treeneriks hakkamise hetkest kuigi palju ei mäleta, on tal meeles see, et ta mingil põhjusel alati tahtis treeneriks saada.""Ma tahtsin treeneriks miskipärast saada. Kui ma mõtlen oma kalli ema peale, kes paar aastat tagasi suri, siis tema tegeles loomadega. Ma olen ka ise mõelnud, et võib olla see vahetu suhtlemine nende väikestega on nii tore. See annab energiat mulle,"" rääkis Sõber. ""Mulle meeldib nendega. Sealt tuleb sellist teksti ja sellist juttu ja samas sa saad ka öelda neile vahepeal karmimaid sõnu kui kodus öeldakse.""Ta märkis, et üritab treeningsaalis minna lastega samale tasemele, et tema sõnum neile kindlasti kohale jõuaks. Samuti peab ta oluliseks seda, et ta lastega trennis mängiks ja rõõmus oleks.  
				Andres Sõber saates ""Hommik Anuga""
				Autor/allikas: Kairit Leibold/ERR
			Hiljuti sai Sõber valmis ka raamatu ""Treener. Otse ja ausalt"", kus rõhutab muu hulgas seda, et poisid peavad käima trennis, sest muidu lähevad nad pätiks. Ka ta ise tunneb, et just sport päästis ta pätiteele minekust.""Kõik need minu lapsepõlvesõbrad – ma olen Kohila poiss –, neist väga paljud on surnud. Minust nooremadki. Just joomise tõttu ja kes on rongi alla jäänud jne,"" sõnas Sõber. ""Spordi tegemine ongi selline, mis on päästnud ka mind – kogu aeg võistlused, kogu aeg uued üritused.""Raamatus meenutab Sõber ka oma karjääri meeldejäävamaid hetki.""Ma olen tihti mõelnud ja selle raamatu tegemise juures ka, et see 60 aastat olen ma ka nagu korvpallis mingil määral teadlik olnud ja huvitav on see, et ega midagi kehva meelde küll ei ole jäänud,"" ütles Sõber. "
err,10.04.2021 19:38,Viipekeelsed,https://www.err.ee/1608173242/viipekeelsed-uudised,Viipekeelsed uudised,
err,20.01.2021 12:58,Film,https://kultuur.err.ee/1608079600/tristan-priimagi-filmisoovitused-tsarter-tunnel-ja-mees-manijast,"Tristan Priimägi filmisoovitused: ""Tšarter"", ""Tunnel"" ja ""Mees Manijast""","""Tšarter"" (""Charter"")Režissöör: Amanda KernellTristan Priimägi sõnul võib ""Tšarter"" mõnele vaatajale ka väga õudsena mõjuda. ""Lugu sellest, kuidas pereema on sunnitud oma lapsed ära röövima ja nendega Tenerifele reisima, kuna tal on kahtlus, et pereisa teeb midagi valesti,"" ütles ta ja mainis, et film ei ole samas nii lihtsakoeline kui see selgitus.""Võlu ehk ongi selles, et me näeme nende karakterite sisse ja režissöör avab nende mitmekülgsust,"" sõnas ta ja mainis, et ""Tšarter"" näitab, kuidas vanemad peavad oma lahutusega toime tulema, kui seal vahel on ka lapsed. ""Igaüks proovib oma parema äranägemise järgi seda teha.""""Peategelane on ikkagi see ema ja eriti äge on see, et ema ei ole vaatajale nii-öelda lihtsaks tehtud,"" tõdes Priimägi ja rõhutas, et ema on ka teinud valesid valikuid. ""Teda on väga lihtne hukka mõista, aga peame proovima seda mitte teha.""""Tunnel"" (""Tunnelen"")Režissöör: Pal Oie""Katastroofifilm on seni ameeriklaste ja venelaste pärusmaa olnud, aga nüüd näeme, et ka Norras on võimalik, et asjad lähevad halvasti,"" ütles ta ja selgitas, et film räägib loo, kuidas ühes Norra tunnelis juhtub avarii. ""Film mõjub realistlikult.""Priimäe sõnul näitab ""Tunnel"" seda, mis kõik võiks Norras juhtuda, aga ei ole veel juhtunud. ""Suurest Norra tunnelikatastroofist me veel kuulnud pole,"" ütles ta ja lisas, et mõni aasta tagasi tuli Norrast ka film ""Laine"", kus tamm purunes ja tsunaami kündis üle küla.""Film vastab žanrireeglitele, püüab näidata märulit, aga samuti rääkida inimeste lugu ka,"" tõdes ta ja mainis, et ""Tunnel"" teeb seda võrdlemisi edukalt. ""Ma isiklikult usun, et karakteri lahtijoonistamine tuleb eurooplastel enamasti paremini välja kui ameeriklastel.""""Mees Manijast""Režissöör: Raimo Jõerand""Film räägib 75. sünnipäeva puhul Mark Soosaarest ning keskendub ennekõike eelmise aasta sügisel toimunud sündmustele, kui ta võitles Pärnu kunstisadama projekti eest, ühtlasi näeme ka Uue Kunsti Muuseumi uue asukoha leidmise lugu,"" sõnas ta ja mainis, et tore on vaadata, kuidas 75-aastane inimene on tegusam kui tema üldse kunagi olema saab.Tristan Priimäe sõnul toimib ""Mees Manijast"" ka sissejuhatusena Soosaare loomingusse. ""Filmis on kasutatud ka filmikatkeid ja minu arust võiks see rada minna nii, et vaatad selle filmi ära ja nüüd on Jupiteris on ära pakitud ka Mark Soosaare väga esinduslik filmide pakett.""""Võib-olla me oleme harjunud Soosaarest mõtlema kui kulturnikust või päevapoliitikust, kes istub volikogus, aga filmist on näha, et ta on ka äärmiselt tegus inimene, kes sõidab autoga, karjatab lambaid ja parandab maja, seega oskab päris asju ka teha,"" tõdes ta. "
err,13.05.2020 23:00,Majandus,https://www.err.ee/1089380/arakas-eesti-vajab-soome-turiste-tagasi,Arakas: Eesti vajab Soome turiste tagasi,"Eften Capitali hallatav hotell Palace Tallinnas on juba kaks kuud suletud olnud, Radisson Sky hotelli 24 korrusest on aga tööle jäänud vaid neli. Araka sõnul on käibed teinud drastilise languse ja kriis on kestnud kauem, kui nad selle alguses prognoosisid.""Kui eelmisel ja üle-eelmisel aastal oli Radissoni käive aprillis 800 000 eurot kuus, siis tänavu aprillis oli see 60 000 ja mai tuleb veel vaiksem. Olukord on brutaalne,"" hindas Arakas ETV saates ""Esimene stuudio"".Vaja on Soome turisteArakas ütles, et Tallinn pole olnud nii piiratud kui praegu Teisest maailmasõjast alates: praegu ei saa turist siia ei merd mööda ega ka maad mööda. Sisuliselt on katkenud ka lennuühendused. Seetõttu pole ka hotellitube praegu kellelegi vaja.Ettevõte on koondanud umbes pooled töökohad, lootuses, et mingil määral ühel hetkel nõudlus taastub.""Kui eriolukord välja kuulutati, arutasime hotelli juhtkonnaga, et kannatame selle aprillikuu ära, küll maist läheb paremaks. Täna me oleme mai keskpaigas ja paremaks ei lähe,"" resümeeris ta. ""Ettevõtete juhid on alati optimistlikud inimesed, ootavad paremat olukorda. Küll ta mingi hetk ka taastuma hakkab.""Arakas nimetas meeldivaks otsust piirid Balti riikide vahel avada, ent leidis, et Eesti turismi päästmiseks on vaja reisilaevaliikluse taastamist Soomega. Ta tõdes, et Eesti on olnud soomlaste suhtes üleolev ja võtnud neid iseenesestmõistetavana, kuid iseäranis kuurortlinnad nagu Pärnu, Kuressaare ja Haapsalu ilma nendeta suve üle ei ela.
										Arakas: ükski erakinnisvaraobjekt ei vaja riigi tugilaenu (4) Kaubanduskeskused näitavad kiire taastumise märkeSeda, et keegi praegu võileivahinna eest hotelle või kaubanduskeskusi turul üles tahaks osta, nimetas Arakas teoreetiliselt ilusaks mõtteks, kuid tõdes, et seda ei juhtu: ""Praktisliselt on ärikinnisvaraturg jäätunud.""Tema sõnul on kinnisvaraäri pika vinnaga, seetõttu võib oodata mõnd omanikuvahetust kaubanduskeskuste turul vast alles järgmiseks sügiseks.Kuidas Eestis kaubanduskeskused kriisist taastuvad, on veel vara öelda, sest kauplused on alles kolm päeva piirangutega lahti olnud, aga esimesed päevad väiksemates kaubanduskeskustes on näidanud, et kliendid on kohe tagasi.""Mustamäe keskustes on olnud taastumine 80 protsenti, aga Magistralis oli pilt täna, nagu poleks kriisi kunagi olnudki,"" võttis Arakas oma ettevõtte hallatavate kaubanduskeskuste olukorra kokku.Seevastu Leedus on kaubanduskeskuste külastatavuse taastumine olnud vaid 50 protsenti kriisieelsest ajast.Ta nimetas kriisi reegliks tähelepanekut, et mida väiksem on keskus, seda paremini see kriisi üle elas. Mida enam on keskusel üürnikke, seda keerulisem on ka renti neilt korjata. Näiteks rahvusvaheline sporditoodete bränd Nike teatas üle maailma, et kuniks kriis läbi pole, nemad kusagil oma kauplusepindade eest üüri ei maksa.Kinnisvaraturu tõehetk seisab alles eesKõige likviidsem on korteriturg, ent sealgi kukkus tehingute arv aprillis 45 protsenti võrreldes mulluse aprilliga. Kaua langus kestab ja kui sügavaks kujuneb, ei tea praegu keegi.
										Äripindade turg koroonaviiruse tõttu märkimisväärselt ei kannata									""Kinnisvaraturg on nagu naftatanker: ta pöörab aeglaselt. Ja täna on ta võtnud suuna alla. See läheb veel pikalt,"" tõdes ta.Samas lisas Arakas, et mingist kinnisvaramulli lõhkemisest rääkida ei saa: ""Rahvuslik tellimus kinnisvaramulli lõhkemise järele on olnud juba paar aastat, aga seda ei ole.""Ta selgitas, et jaanipäevast poole augustini on kinnisvaraturg niikuinii varjusurmas, sest inimesed puhkavad. Seega saab kinnisvaraturu kohta järeldusi tegema hakata alles sügisel, kui turg teoreetliselt aktiveeruma peaks.""Oktoober-november on tõehetk, milline see turuolukord on - kas meie majandused on selleks ajaks avatud või mitte. Majandust sulgeda on hästi lihtne, majanduse avamine on aga väga pikk protsess. See pole nagu tõmblukk, et kinni-lahti, nagu tuju parasjagu on,"" ütles ta.Arakas peab võimalikuks, et korterite müügiaeg lihtsalt pikeneb, neist tekib suurem varu. Samuti võivad korterite üürihinnad pikemaks ajaks langeda - praegu on turg üürikorterite pakkumisest üle ujutatud ja tehinguid tehakse 15-25 protsenti madalama hinnaga kui enne kriisi.""Kõige tsüklikindlam vara on olnud linnalähedased suvilad,"" tõi ta esile.Erilist pankrotilainet ta kinnisvaraarendajate seas ei prognoosi, sest pangad pole andnud enam võimalust ennast lõhki laenata. Vaid ühisrahastusplatvormide abil end finantseerivad arendused võivad selle ohuga silmitsi seista.Ettevõtjad ootavad tegutsemisvabadustKriisis hakkab tavaliselt valitsussektor vaatama, mida ehitada, et majandust elavdada. Ehitushinnad on all, nõudlus on väike, seega aeg ehitamiseks on soodne. Araka sõnul on aga oluline vaadata, mida ehitada ja kui palju, et see majandust ka elavdaks.
										Eesti-Soome piirilt on tagasi saadetud mõnikümmend inimest mõlemas suunas									""Tallinna-Tartu maantee neljarajaliseks ehitamisega Tallinna hotelle ei täida. Praegu on majandusel žgutt peal, vereringe ei käi,"" tõdes Arakas. Enim igatseb ta ettevõtjate nimel saada valitsuselt tagasi tegutsemisvabadust.""Ma ei ole sugugi arvamusel, et riik peab inimesele hommikul kohvi tegema ja õhtul teki peale panema. Inimene peab oma eluga ise hakkama saama. Ettevõtjad on seda tüüpi rahvas, et me ei oota kaastunnet ega ka valitsuse abi. Me tahaks vabalt tegutseda,"" põhjendas ta.Araka sõnul on kiiremas korras vaja taastada kaubavahetus Soome ja Rootsiga.Ta tõdes, et meditsiiniline pilt on praegu palju rõõmustavam, kui alguses prognoositi, kuid see on ainult pool kriisi.""Majanduse osas on vandekohus oma otsust alles langetamas,"" lisas Arakas.Edaspidiseks peab ta mõistlikuks, et kaks nii väikest majandust nagu Eesti ja Läti läheksid ühise lennundusettevõtte teed. Mõistlik oleks teha seda Air Balticu baasil, mis on hetkel tugevam ettevõte.""Meil on ette näidata kuulsusrikas läbikukkumiste ajalugu,"" lisas ta. ""Ühise lennufirma tegemine varem või hiljem on mõistlik mõte.""Euroopa Liidu majanduste taastumine võtab aga veel pikalt aega, eriti Lõuna-Euroopas, mis sõltub suuresti turismist. Ta tõi esile paradoksi: ""Mida haavatama majandusega on riik eurotsioonis, seda tugevamini ta pihta on saanud. Seda lõhet finantsiliselt tugeva põhja ja finantsiliselt lõdvema lõuna vahel on kriis ainult süvendanud."" "
err,21.09.2020 12:27,Teater,https://kultuur.err.ee/1137569/polygon-teeb-narvas-keerulise-loo,Polygon teeb Narvas keerulise loo,"Lavastaja Tamur Tohver avas tausta, miks Polygon Teater sel keerulisel koroonaajal just selle uuslavastusega välja tuleb: ""See on õõvastav lugu. Ma ei soovi selliseid lugusid kunagi lavastada. Aga ma näen tulevikku, kuhu selline reaalsus väga kergesti asetub. Võimalikuks saab. Ja sellepärast lavastan ma sellise loo, et me ei peaks sellist tulevikku kunagi kogema. Veel vähem meie lapsed või inimkond tervikuna. Selliselt on aeg, milles lugu näeme, on juba peale koledusi. Selgusse jõudmine, selle loo tunnelilõpu valgus.Näidend ""Roheline nagu laulaks"" võitis 2018. aasta kevadel peapreemia Nürnbergi Linnateatri XIII näidendivõistlusel ""Talking About Borders"".  Värskelt auhinnatud näidendist kirjutas siis Sirbi veergudel teatrikriitik Ott Karulin nii:""Tegu on viie tegelase põimunud monoloogide abil jutustatud utoopiaga. Keskmes on sündmused, mis viisid Kolmanda maailmasõjani 2031. aastal, ning seejärel muutunud Euroopa/ Eesti ülesehitamine. Koppelmaa kasutab seega elulooteatri võtet, aga tegelased on (ilmselt) välja mõeldud ning näidendi teeb paeluvaks just nimelt see, et meenutatakse sündmusi, mis tegelikult pole veel toimunud. Tekst on huvitav lugemine ka esseena, praegu Euroopas toimuva kommentaarina."" (Ott Karulin ""Piirijutud"", Sirp, 18.05.2018)Näidendi autor, 1992. aastal sündinud Karl Koppelmaa, lõpetas 2016. aastal Eesti muusika- ja teatriakadeemia,  tegutseb näitekirjaniku ja lavastajana ning on ka Polygoni Teatrikooli õpetaja.
										Teatrijuhid peavad viiruseleviku tõkestamise meetmeid teatrites piisavaks									Karl on öelnud oma näidendi kohta nii: ""Roheline ei laula, ainult tundub nii. Pealkiri algas lõpust. Sõda juba käib. Või pigem: sõda käib ikka veel. Näidend fantaseerib teemal, milline on minu põlvkonda kuuluva Sebastiani elulugu. Huvitav on seejuures asjaolu, et ükski näitleja Sebastiani ei kehasta, temast räägivad tegelased, kelle elu Sebastian mingil moel mõjutas. Peale Sebastiani seob neid omavahel ka see, et kõik nad on ühel eluhetkel küsinud endalt, kes nad on. Ja pole osanud sellele vastata.""""Lavastajana ei meeldi mulle sisutühi kaasaegne vormiga mängitsev, välist šokeerivust ihkav ja realismi üleshaipiv etenduskunst,"" ütles Tohver. ""Juba Mihhail Tšehhov ütles, et kui seda ihaleda, peaks efekti saavutamiseks lõpuks päriselt laval kõrisid läbi lõikama. Ma lisaksin: ja ka siis mõtleks vaataja, et hmm, kuidas nad seda teevad.""Mulle loeb silm. Mulle loeb, kui atmosfäär on päris, sest see tuleb inimese seest. Ükskõik, kui peent digirealismi me ei ehitaks, loeb teatris inimese reakstioon. Impulss ja tagasiside. Need tegelased on siin kõik süütud, just nagu sina või mina. Nende pärast lavastan ma selle loo. Siin isolatsiooni- ja rollimängude aegses Eestis. Eesti ja vene keeles, kõigile: kleitides ja pükstes, heledatele ja tumedatele, jääjatele ja lahkujatele. Et ei leviks uus viirus- järgmine võõrandumine ja vastutustundetus,"" lisas lavastaja.Laval on Margus Prangel, Kersti Heinloo, Nikolai Bentsler, Alina Karmazina ja Siim Maaten.Lavastus on eesti ja vene keeles subtiitritega. Lavastust toetab Integratsiooni Sihtasutus. "
err,16.09.2020 13:18,Majandus,https://www.err.ee/1135705/xfly-hakkab-septembri-lopus-koostoos-sas-iga-tallinnast-stockholmi-lendama,Xfly hakkab septembri lõpus koostöös SAS-iga Tallinnast Stockholmi lendama,"Esialgu lennatakse üks kord päevas ja äripäevadel, teatas ettevõte.Eesti lennuettevõte Xfly, mis ise pileteid ei müü, osutab lennuteenust teistele kommertslennufirmadele. Alates 2016. aastast on ettevõte teenindanud Nordica, LOT-i, SAS-i ja paljude teiste Euroopa lennufirmade liine. "
err,10.04.2021 15:20,Elu,https://menu.err.ee/1608173104/hobiornitoloog-peep-veedla-eesti-on-oma-rahvuslinnuga-eeskujuks-kogu-euroopale,Hobiornitoloog Peep Veedla: Eesti on oma rahvuslinnuga eeskujuks kogu Euroopale,"Tänavu andis hobiornitoloog välja värske raamatu, milles uurib erinevate riikide rahvuslinde. ""See teema on mind eluaeg huvitanud,"" rääkis ta. Mehe sõnul andis uurimustöö talle palju uut infot ja lükkas ümber väärarusaamu, mis isegi entsüklopeediates kirjas. Näiteks teadis ta pikka aega, et Hollandi rahvuslind on luitsnokk-iibis, kuid nüüd selgus, et tegelikult valiti Hollandis rahvuslind esmakordselt alles 2015. aastal ja selleks on hoopis mustsaba-vigle.""Eesti on üks suuri eeskujusid kogu Euroopale. Niimoodi oma rahvuslindu austada ja teda nähtavaks teha - seda on vähestel maades,"" tõdes Veedla.Rahvuslinde valitakse sageli selle põhjal, milline lind vajab rohkem kaitset ja tähelepanu ning sel viisil on nii mõnigi kurvas seisus olnud linnuliik suudetud ära päästa. Nii näiteks oli laululuik kunagi Soomes väljasuremise äärel, kuid nüüd on olukord hoopis teine.""Hommik Anuga"" on ETV eetris pühapäeva hommikul kell 10.00. "
err,30.05.2020 20:31,Laskesuusatamine,https://sport.err.ee/1096506/ootamatu-paus-tuli-dorothea-wiereri-karjaarile-kasuks,Ootamatu paus tuli Dorothea Wiereri karjäärile kasuks,"""Aprillis mõtlesin ja puhkasin palju. Ma otsustasin jätkata,"" lausus 30-aastane sportlane. ""Mõistagi kuulan ma oma keha jälgin motivatsiooni, aga praegu on see väga hea.""Wiereri viimased hooajad on olnud sportlikult väga edukad, aga samal ajal ka väsitavad, sest edu ja populaarsusega kaasnevad lisakohustused.""Kevadel pärast hooaega olen alati väsinud. Eelmise aasta aprill oli mul täis kohtumisi ja ma ei suutnud isegi korralikult süüa. Sõin oma autos teel sihtpaikadesse ja tagasi,"" meenutas Wierer.Muude asjade kõrval meenutas Wierer olukorda, kus ta ei jõudnud intervjuust Milanos tagasi enne kella kolme öösel ja järgmisel hommikul kell kaheksa oli koondise trenn.""See oli väga raske. Mul on kohustused sponsorite ees, intervjuud, pildistamised. Seda kõike on väga palju ja lisaks tuleb veel nii palju treenida. Sa muutud peaaegu masinaks, kel pole mitte kunagi aega puhata.""Nüüd jäid need aga ära. ""See aasta on olnud täiesti erinev. Ma ei osanud aimatagi, et kevad võib ka selline olla. Tundsin end mais nii hästi.""Wierer tunnistas, et see pikendas tema karjääri, loodetavasti 2022. aasta olümpiani. ""Mul on olnud palju aega selle üle mõelda,"" lausus itaallanna.""Tuleb väga eriline aasta, me ei tea, kuidas see läheb ja nii edasi. Aga jah, ma usun, et viimane eesmärk on olümpia, kuhu on siiski veel paar aastat aega.""Kuigi Wiereril on kolm individuaalset MM-tiitlit ja kaks MK-sarja üldvõitu, siis olümpial tal individuaalsed medalid puuduvad. Kahe segateate pronksi kõrval on parim individuaalne tulemus PyeongChangi mängude kuues koht ühisstardiga sõidust. "
err,04.05.2021 15:06,Teater,https://kultuur.err.ee/1156431/ida-virumaal-toodi-lavale-muusikalipalade-popurii,Halduskohtu otsus lubab Tartu Uuel Teatril autolavastuse piirangute kiuste publiku ette tuua,"""Kohus kinnitas, mida me juba teadsime isegi: ""Kõigi piirangute lõpp"" on viiruse vaatest ohutu lavastus ning etenduste algusaeg, st mai esimesel poolel algusega kell 21, on oluline nii kunstilistel kui muudel kaalutlustel,"" ütles ERR-ile Tartu Uue Teatri produtsent Maarja Mänd.Kohtunik Janek Laidvee selgitas, et antud juhul on tähtis see, et teater on etenduse raames pööranud suurt tähelepanu nii pealtvaatajate kui ka näitlejate turvalisusele ning nakkuse risk sedalaadi etendusel on praktiliselt olematu, kuna publik viibib autodes ning ka näitlejad on üksteisest ja publikust eraldatud.""On võimalik, et pikaajalise viirusekriisi tingimustes arenevad välja kunstivormid, mis on rahvatervise seisukohast ohutud ja seetõttu tuleb neid lubada. Lausaline avalike ürituste keeld ei pruugi olla proportsionaalne.""Teatud kunstiprojektide läbiviimise lubamine ei tähenda Laidvee sõnul automaatselt teiste avalike ürituste korraldajate ebavõrdset kohtlemist ja piirangud, mis ei võimalda sõltumata konkreetse tegevuse ohtlikkusest erandeid teha, ei pruugi olla proportsionaalsed.Kohus leidis ka, et antud juhul ei kaalu võimalik avalik huvi üles kaebaja huvi tuua etendus välja just maikuus. ""Kaebaja on välja toonud ja see nähtub piisavalt selgelt, et etenduse teema omab just tähtsust antud ajahetkel ning aasta pärast võib see olla kaotanud aktuaalsuse,"" märkis Laidvee oma selgituses.Laidvee sõnul tuleb arvestada ka sellega, et nakatumisnäitajad on praegu langustrendis ning toimub erinevate piirangute leevendamine. ""Kui kaebus ka jääb lõppastmes rahuldamata, ei saa kohtu hinnangul etenduste toimumise tõttu avalik huvi ülemääraselt kahjustada.""Otsus piirangute õiguspärasuse kohta alles selgubEsialgse õiguskaitse puhul ei ole tegemist lõpliku lahendiga, vaid määrusega, mis lubab Tartu Uuel Teatril maikuus etendusi anda ja lõplik kohtulahend võib olla nii teatri kasuks kui ka kahjuks, sest kaebuse sisuline läbivaatamine seisab veel ees. Alles pärast seda kujundab kohus lõpliku seisukoha piirangute õiguspärasuse kohta.Määrust esialgse õiguskaitse kohaldamise osas on valitsusel võimalik 15 päeva jooksul Tallinna ringkonnakohtus ka vaidlustada. Kui valitsus tahaks näiteks vaidlustada lavastuse neljapäeval toimuva esietenduse, tuleks neil juba teisipäeval määruskaebus ringkonnakohtule esitada. Kui ringkonnakohus tühistab halduskohtu antud esialgse õiguskaitse, pole teatril luba etendusi anda.""Antud asjas ei ole ka välistatud, et kaebaja loobub peale etenduste toimumist kaebusest, kuid võimalik on ka kaebuse sisuline lahendamine ja piirangutele hinnangu andmine kohtuotsusega,"" sõnas ERR-ile Tallinna haldus- ja ringkonnakohtu pressiesindaja Anneli Vilu. Kaebuse sisuline läbivaatamine algab pärast seda, kui valitsus on esitanud hiljemalt 4. juuniks halduskohtule kaebuse osas oma seisukoha.Esialgu aprillikuuse planeeritud autoteatri lavastuse esietendus toimub Eesti Rahva Muuseumi B-parklas neljapäeval, 6. mail. Järgmised etendused on kavas 7., 8., 11., 12., 13., 14. ja 15. mail.Tartu Uus Teater saatis aprilli alguses peaminister Kaja Kallasele pöördumise, millega soovis vaidlustada terviseameti otsuse lavastuse esietendus avaliku ürituste piirangutele viidates edasi lükata. Reedel oli teater endiselt valitsuse erisuse ootel, kuid tegi neljapäeval toimuvaks esietenduseks siiski juba ettevalmistusi. "
err,12.06.2020 11:52,Kultuur,https://menu.err.ee/1101506/kalle-sepp-vana-klaveri-lavastusest-see-on-paljuski-ka-televisiooni-ajaloo-muusikal,"Kalle Sepp ""Vana klaveri"" lavastusest: see on paljuski ka televisiooni ajaloo muusikal","""See on tegelikult tema elust, aga samas on see paljuski ka televisiooni ajaloo muusikal. Seal on hästi palju nüansse ETV-st ja kaugkandejaamadest või mis asjad need olid. Telemastid lähevad kõrgemaks ja saatjad võimsamaks. Ka sellest, kuidas ta üldse televisioonis alustas, on väga palju juttu ja elust muidugi ka,"" rääkis näitleja Kalle Sepp ""Terevisioonis"".Näidendi tegevus algab 1938. aastal, mil Tennosaar oli kümneaastane, ja lõpeb 1990ndate keskel. Tennosaare rolli mängivad lavastuses erinevad näitlejad – noort Tennosaart kehastab Kalle Sepp ja vanemat Sepo Seeman.""Korraks me saame vist kõik sellega hakkama. Selles mõttes, et ta on hästi heleda häälega, selline spetsiifline. Tervet etendust vastu pidada, et oleks ka usutav, on keerulisem,"" rääkis Seeman Tennosaareks kehastumise raskustest.""Minul on lihtsam, sest nagu Liina Tennosaar ütles, et ega keegi ju ei tea, mis häälega ta noorest peast rääkis, et räägi oma häälega,"" tõdes Sepp.Lavastuses tulevad esitamisele ka mitmed lood nii Tennosaare kui ka teiste tolleaegsete artistide repertuaarist. Seeman ja Sepp tõdesid mõlemad, et nende lemmik lavastuses kõlav lugu on ""Iluduskuninganna"", mida Seeman ka ""Terevisioonis"" esitas:  Ülekande alguseni jäänud Ülekanne on lõppenudOTSEKopeeri HTML kood.Jaga 12   00:00 / 00:00LiveLaadimine Kalle Sepa esituses kõlas aga ""Igavene teema"":  Ülekande alguseni jäänud Ülekanne on lõppenudOTSEKopeeri HTML kood.Jaga 12   00:00 / 00:00LiveLaadimine  "
err,31.08.2020 23:45,Korvpall,https://sport.err.ee/1129563/algviisikus-alustanud-sander-raieste-aitas-baskonial-voita-baskimaa-karika,Algviisikus alustanud Sander Raieste aitas Baskonial võita Baskimaa karika,"Tiitlit kaitsnud Euroliiga tiim Baskonia alistas karikavõidu otsustanud kohtumises 87:77 (15:25, 24:17, 17:17, 31:18) Bilbao Basketi, kirjutab Korvpall24.ee.Sander Raieste jooksis väljakule algviisikus ja teenis peatreener Duško Ivanovicilt 25,5 mänguminutit ja viskas neli punkti (kahesed 2/3, kolmesed 0/2). Lisaks kogus eestlane neli lauapalli (neist kolm ründelauast), jagas kaks korvisöötu, tegi ühe vaheltlõike, ühe pallikaotuse ja kolm isiklikku viga.+/- näitaja poolest oli Raieste 15-ga üks oma tiimi edukamaid, kui temast parem oli selles arvestuses vaid leedulane Giedraitis 17-ga.Alanud nädalal kohtub Baskonia kahe Madridi meeskonnaga, kui kolmapäeval sõidetakse külla Estudiantesele ja neljapäeval suurklubi Realile.Seejärel hakatakse püüdma hooaja esimest ametlikku tiitlit, kui 12.-13. mängitakse Hispaania superkarika nimel.Loe rohkem portaalist Korvpall24.ee. "
err,11.08.2020 20:27,Välismaa,https://www.err.ee/1122824/err-usa-s-analuutik-usa-hiina-konflikt-on-hullem-kui-kulm-soda,ERR USA-s | Analüütik: USA-Hiina konflikt on hullem kui külm sõda,"USA ja Hiina on viimastel kuudel võidelnud mitmel rindel: koroonaviirus, Hongkongi julgeolekuseadus, territoriaalsed nõudmised Lõuna-Hiina meres, uiguuride kohtlemine ja tehnoloogiaettevõtete luuramine, vahendas ""Aktuaalne kaamera"".Külma sõja ajale sarnaselt on vastastikku suletud konsulaate. Alles esmaspäeval kehtestas Hiina vastusanktsioonid 11 USA kodanikule, kelle seas on ka senaatorid Marco Rubio ja Ted Cruz. Praegu ei ole sanktsioonide täpne sisu selge, kuid näiteks pangakontode külmutamine oleks lihtsalt sümboolne samm, sest vähestel ameeriklastel on Hiinas vara.""Selle asemel, et astuda tähenduslikke samme nagu Hongkongi julgeolekuseaduse tühistamine ja uiguuride süsteemse represseerimise peatamine, otsustas Hiina kommunistlik partei vastata sümboolse ja ebaefektiivse tegevusega,"" kommenteeris Valge Maja pressiesindaja Kayleigh McEnany.
										Ekspert: Hiina riigikaitseseadus ennustab Pekingi globaalse agressiivsuse kasvu									""USA on jultunud ja ebaviisaka sekkumisega Hongkongi ja Hiina siseasjadesse tõsiselt rikkunud rahvusvahelist õigust ja suhtlusnorme,"" märkis Hiina välisministeeriumi pressiesindaja Zhao Lijian.Seni on olukorda juhtinud USA ja Hiina lihtsalt proportsionaalselt vastanud.Analüütikute arvates on hiinlased äraootaval seisukohal ja vaatavad, kas ameeriklaste poliitika muutub pärast presidendivalimisi. Sama plaan on ka USA liitlastel, kes on Xi Jinpingi ametisse astumise järel hakanud aina rohkem tundma Hiina survet.""Hiina on oma rahvusvaheliste huvide demonstreerimisega muutunud järk-järgult jõulisemaks ja seetõttu on riigid, kes kogevad Hiina jõulise välispoliitika mõju esimest korda, hakanud selle vastu võitlema,"" rääkis Aasia ühiskonna poliitikainstituudi juht Kevin Rudd.Vaatamata sellele, et meedias on Hiina ja USA konflikti võrreldud külma sõjaga, leiab Harvardi ülikooli riigiteaduste emeriitprofessor Joseph Nye, et praegune olukord on oluliselt keerulisem.""Meil oli Nõukogude Liiduga väga vähe kaubanduslikku ja sotsiaalset kontakti. Meil on mõlemat palju Hiinaga, mistõttu on see olukord teistsugune. Sellele lisaks on mõned probleemid nagu kliimamuutus ja pandeemiad, millega me ei jõua kuhugi, kui me Hiinaga koostööd ei tee,"" selgitas Nye.Ta lisas, et Hiina poliitika mõjutamine ei ole lihtne ja USA-l on selleks vaja ülimalt läbimõeldud strateegiat. "
err,02.02.2021 10:00,Suusatamine,https://sport.err.ee/1608094747/luu-murdnud-soome-suusataht-jaab-mm-ilt-korvale,Luu murdnud Soome suusatäht jääb MM-ilt kõrvale,"32-aastase Niskase sõnul murdis ta luu möödunud nädalavahetusel peetud Faluni MK-etapil. ""Laupäevase ühisstardiga sõidu ajal tundsin vasakus jalas tugevat valu, kuid adrenaliini abil suutsin viimased kilomeetrid lõpuni sõita. Pärast sõitu muutus valu aga eriti rängaks ning sai selgeks selle põhjus – olin murdnud sääreluu,"" lausus soomlanna sotsiaalmeedias.Trauma tulemusena on Niskase MK-sarja hooaeg lõppenud ning vahele jäävad ka veebruari lõpus algavad Põhja suusaalade Oberstdorfi maailmameistrivõistlused, mis olnuks soomlanna karjääri kuuendad. ""Olin heas vormis, kuid nüüd ei saa ma end proovile panna. Mul jääb nägemata, milleks olnuksin võimeline,"" lisas Niskanen.Faluni ühisstardiga sõidus 12. koha saanud Niskase selle MK-hooaja parim tulemus pärineb Ruka etapilt novembris, kus ta lõpetas kuuendal positsioonil. "
err,10.12.2020 14:34,Arvamus,https://www.err.ee/1202647/rein-sikk-poliitikud-aidake-koroonakriisis-ida-virumaad,"Rein Sikk: poliitikud, aidake koroonakriisis Ida-Virumaad","Olen Virumaal töötanud 36 aastat. Ida-Viru koroonakriis on siin kogetud koledustest üks koledamaid. Siinne koroona tähendab, et nakatumiste suhtarv on kaks-kolm korda suurem kui mujal Eestis. Sillamäel on see 1200, Narvas ligilähedane, Ida-Virus tervikuna tuhat, mujal Eestis 400.Mis lahti? Miks just nüüd ja miks just Ida-Viru on kohalik koroonapõrgu. Ja korraga Ida-Viru inimeste pärast muretsedes sain aru, et paraku pidigi just nii minema, just nii pidigi juhtuma.Kõlab küüniliselt, aga Ida-Virumaa koroonakatastroof on Eesti valitsuse ja parlamendipoliitikute tegevuse tulem. Täpsustan: tegevusetuse tulem. On vaid üksikud, väga üksikud poliitikud, kellele on Ida-Viru läbi aastate korda läinud nii, et siin ka tulemuslikult tegutsetud. Erilahendusi nõudva regiooni eest hoolitsetud.Suurema osa jaoks on Ida-Viru jäänud pigem hurraa-väljasõitude paigaks, kus kaamerate ees laulda enesele hosiannat hoolimise eest ja kui hääled kogutud, siis Ida unustada.Võib vaielda, millised on suurimad tegematajätmised, mis Itta enim koroonat toonud. Aga neid jätkub. Näiteks majandus, kus pole sündinud piisavalt väikeettevõtteid. Nii on idavirulased pigem ninapidi suurtootmises koos ja levitavad viirust. Seda oleks osaliselt saanud ära hoida rohke ettevõtlusmõtte ja ettevõtlusõppe levitamisega. Õpetustega, kuis ettevõtjaks hakata, ettevõtja olla.""Eesti venekeelsetel kanalitel aga pigem napib raha võimalike tarbijateni jõudmiseks, kui on seda suure kotiga.""Probleem on jätkuvalt keel, kesine eesti keele õpe. Koolidest tulevad senini umbkeelsed noored, kelle infoväli on pigem Ida- kui Läänesuunaline. Keeleõpe on Idas pigem läbikukkumine kui triumf. Umbkeelsusele lisandub umbmeelsus meediakanalite tarbimises. Eesti venekeelsetel kanalitel aga pigem napib raha võimalike tarbijateni jõudmiseks, kui on seda suure kotiga. Nii ei pruugigi meie koroonakaitsjate soovitused Ida-Viru inimesteni jõuda.
										Madis Vasser: kõik pilgud heitekvoodikaubandusele									Mureks on usaldamatus Eesti riigi vastu, umbuskne suhtumine omavalitsustesse. Sellega kaasneb kahepalgelisus. Kohtla-Järve koolipapa Hendrik Agur on kõnekalt välja toonud, kuis ametlikult eestikeelset haridust edendades susserdatakse umbkeelseile ikkagi tunnistustele viied. Võib karta, et sama kahepalgeline süsteem, pakazuhha võib toimida mujalgi. Näiteks koroonanõuete puhul.Umbusule riigi vastu lisandub slaavlastele sageli omane ükskamakõiksus. Mitte soov saatust muuta, pigem saatusele allumine. Käega löömine soovitustele, nõuetele. Mööda maakonda ühistranspordiga ringi liikumine, sest töö tahab tegemist ja raha on vähe.Kehv elujärg näib Ida igavese teemana, see ei näigi leevenevat. Kehvus toodab hoolimatust ja umbusku, mis võrdubki nakatumisega kuubis. Kasvõi nii, et töö kaotamise hirmus ei jää inimesed koju, kui viirus juba kallal.Toompea räägib, et hoolib koroonarohkest Idast. Samal ajal oli kohapeal ehmatav teada saada, et valitsus ei kavatsegi kogu Euroopa Liidu õiglase ülemineku fondist tulevat raha Ida-Virumaale suunata. Selleks, et põlevkivimajanduse kriis leeveneks. Jutt käib 340 miljonist eurost. ""Meid on petetud,"" kuulutab omavalitsusjuht maakonnalehes. See tunne pole Idas sugugi esmakordne.Lausa totrana mõjuvad haiguse vohamise ja inimeste suremise taustal aga Toompea arutelud teemal, kes võib kellega magada ja abielluda.Hei-hei, Toompea rahvas, parlamendis ja valitsuses, Eesti põleb! Ida lausa leegitseb. Lõpetage ometigi oma mõttetu kammajaa, sõitke või rännake virtuaalselt Ida-Virusse. Vaadake inimestele silma, tehke reaalset head. Pange paika pikk ja toimiv programm. Ärge lehvitage üheööliblika laipa.Olen kogenud nii presidendi välitööde kui ka Narvas peetud valitsuse istungite järgselt seda, kui väga need unustatud idavirulased ikkagi hindavad pisikestki tähelepanu riigi poolt. Nüüd, mil olemise talumatu raskus on siinse rahval kukil, oleks tähelepanu eriti vajalik.Kasvõi selleks, et kunagi enam ei saaks ma ajakirjanikuna tõdeda: koroona pidigi Ida-Virusse saabuma, kõik tingimused selleks olid juba ammu loodud.Kõiki Vikerraadio päevakommentaare on võimalik kuulata Vikerraadio päevakommentaaride lehelt.ERR.ee võtab arvamusartikleid ja lugejakirju vastu aadressil arvamus@err.ee. Õigus otsustada artikli või lugejakirja avaldamise üle on toimetusel. Artikli kommentaariumist eemaldatakse autori isikut ründavad ja/või teemavälised, ropud, libainfot sisaldavad jmt kommentaarid. "
err,01.10.2020 14:34,Korvpall,https://sport.err.ee/1141689/veideman-ja-rostock-keerasid-voimsa-viimase-veerandiga-mangu-enda-kasuks,Veideman ja Rostock keerasid võimsa viimase veerandiga mängu enda kasuks,"Eesti koondise 29-aastane ja 192 cm pikkune tagamees Rain Veideman oli 14 punktiga oma meeskonna paremuselt kolmas skooritegija. Temast rohkem suutsid punkte tuua 28 silma visanud Benham Yakhchali ning 21 silma ja 6 resultatiivset söötu kirja saanud Chris Carter, vahendab Korvpall24.ee.""Pärast kümnepunktilist eduseisu avaveerandi lõpus muutusime pisut hooletuks. Seejärel olime pikalt hädas, kuid lõime tõeliselt lõkkele ja viskasime viimasel veerandil 39 silma. On oluline, et suutsime tasavägise mängu võita, kuid tööd on veel palju teha,"" kommenteeris klubi kodulehele Seawolvesi peatreener Dirk Bauermann.Nüüd keskendub Veidemani koduklubi paar päeva treeningutele ning seejärel tehakse esimene ülesastumine ka kodusaalis, kus peetakse kõrgetasemeline kontrollturniir.Loe edasi Korvpall24.ee portaalist. "
err,24.11.2020 20:18,Muusika,https://kultuur.err.ee/1162850/kultuurikomisjon-muudab-tuhja-kasseti-tasu-kogumise-susteemi,Kultuurikomisjon muudab tühja kasseti tasu kogumise süsteemi,"Komisjoni esimees Aadu Must ütles, et ühe olulisema muudatusena lisas komisjon ettepaneku tasude miinimummäärade kohta, mida salvestusseadmete ja -kandjate hinnad peaksid sisaldama. ""Audiovisuaalsete teoste ning nende helisalvestiste isiklikuks vajaduseks kopeerimisel peab kahtlemata teoste õiguste omajatele olema tagatud õiglane hüvitis,"" ütles ta. ""Muudatuste kohaselt oleks salvestusseadmelt makstava tasu määr 3 kuni 8 eurot. Seejuures tuleks lähtuda põhimõttest, et kogutav tasu oleks proportsioonis sellega, kui palju vastavat seadet kopeerimiseks kasutatakse.""Musta sõnul arvestavad kultuurikomisjoni ettepanekud seda, et digimaailm muutub kiiresti ning seetõttu ei saa seadusi luues arvestada vaid hetkeolukorda. ""Tühi kassett, millega eelnõud seostatakse, on juba ammu nostalgia, tänased märksõnad on ka näiteks voogedastus, isegi välimälu on taganemas salvestuspilve ees,"" rääkis ta.Salvestusseadmete ja -kandjate loetelu, millelt teoste erakopeerimisel tasu makstakse, kehtestatakse valitsuse määrusega. Nendeks on laua-, tahvel- ja sülearvuti, nutitelefon, väline kõvaketas, USB-mälupulk ja mälukaart.Samuti täpsustas komisjon kahju hüvitamise ulatust. Komisjoni esitatud muudatusettepaneku kohaselt peab kogutav tasu tagama autoritele, teoste esitajatele, fonogrammitootjatele ja filmi esmasalvestuse tootjatele õiglase hüvitise selle kahju eest, mis neile hinnanguliselt teoste erakopeerimisel varaliste õiguste piiramise tõttu tekib. Seejuures tuleb võtta arvesse, kui palju isiklikeks vajadusteks koopiaid tehakse. "
err,13.04.2021 22:41,Judo,https://sport.err.ee/1608176629/minaskin-koige-tahtsam-on-et-tundsin-lopuks-oma-maadlust,"Minaškin: kõige tähtsam on, et tundsin lõpuks oma maadlust","Viimati kaks aastat tagasi kodusel MK-etapil pronksmedali võitnud Eesti esijudoka Grigori Minaškin jõudis sarnase saavutuseni taas aprilli esimesel nädalavahetusel, kui võitis kraadi võrra kangemal Antalya suure slämmi turniiril kolmanda koha. Lisaks kindlustas kogutud punktisaak ka olümpiakoha ja andis tubli doosi enesekindlust.""Minu jaoks oli see väga tähtis medal, õigel ajal tuli see tulemus,"" rääkis Minaškin intervjuus ERR-ile. ""Loomulikult, see oli olümpiapunktide kogumine ka ja selle medaliga on kõik kinni praegu, aga kõige tähtsam oli see, et ma lõpuks tundsin oma maadlust enne tähtsaid võistlusi, mis tulevad tulevikus, see on mulle kõige tähtsam.""Juba neljapäeval sõidetakse Lissaboni, kus reedel algavad Euroopa meistrivõistlused. Minaškin ei taha öelda, et on enne EM-i parimas vormis, sest vormi ajastab ta eelkõige tähtsaimaks võistluseks ehk olümpiaks.""EM-ile lähen maadlema iga matš järgi ja proovin endast kõike anda, aga tuleb mis tuleb. Ma ei oska niimoodi prognoosida, ma kunagi ei prognoosi. Proovin endast kõike anda ja vaatame, mis tuleb,"" ütles Minaškin.Lisaks EM-ile ootavad enne olümpiat juunikuus ees veel ka maailmameistrivõistlused. See nõuab rohkelt laagerdamist, kus vaim kipub nüristuma.""Praegu on kahes kohas läinud päris hästi need laagrid, Türgis olime sel aastal juba kolm korda laagris ja pärast EM-i korrladavad jälle Slovakkias ühe laagri, kus me olime ka enne Gruusiat. Seal on kõik hästi, aga seal istuvad kõik hotellis, õue ei tohi minna, ainult käid söömas, trennis, tagasi tuppa,"" kirjeldas Minaškin laagrielu.Minaškin astub EM-il võistlusmatile pühapäeval. "
err,12.05.2020 19:48,Muuseumid,https://kultuur.err.ee/1088976/niguliste-muuseumi-kuraator-surmatants-konetab-vaatajaid-nii-omas-ajas-kui-ka-tana,"Niguliste muuseumi kuraator: ""Surmatants"" kõnetab vaatajaid nii omas ajas kui ka täna","""Surmatants on tegelikult väga tänane teema,"" tõdes Niguliste muuseumi kuraator Merike Kurisoo. ""Ta on tekkinud sarnasel ajal nagu meil praegu on see eriolukorra- ja koroonaaeg.""Surmatantsud on peamiselt valminud musta surma ajal ja järel. ""See ongi otseselt seotud selle 14. sajandi suure pandeemiaga. Surmatantsud ongi kõrge hiliskeskaegne fenomen. Nende eripära on see, et tekst ja pilt on alati koos.""Sama on näha ka Niguliste muuseumis oleva surmatantsu puhul. ""See surmatantsu maal on väga eriline. See on kõige haruldasem ja kuulsam kunstiteos, mis meil Eestis on ja seda väga erinevatel põhjustel.""Kurisoo sõnul on tegemist väga kõrgekvaliteetse ja erilise kunstiteosega, mis on äärmiselt meisterlikult maalitud, mille tegi Bernt Notke, kes oli 15. sajandil Läänemere ruumis kõige tuntum kunstnik. ""Aga see teema on vaatajaid alati köitnud, sest ta on üheaegselt hirmutav ja ligitõmbav.""See teema on ka üllatavalt ilmalik, tõdes Kurisoo. ""Me tegelikult näeme seal surmatantsu inimestega. Kõigi seisuste ja esindajatega. Tal on ka surmale mõtlemise või nn memento mori alatoon. Surma ees on kõik võrdsed.""Surmatantsudele on tema sõnul iseloomulik ka see, et nad on universaalsed ja kujutavad korraga kõiki ja igaüht, kõnetades vaatajaid nii omas ajas kui ka tänases päevas.Niguliste ""Surmatantsu"" väärtust pole võimalik rahas mõõta. ""Me surmatants on eriline, sest ta on ainus lõuendile maalitud keskaegne surmatants, mis on tänaseni säilinud. Tegelikult võiks samamoodi küsida, kui palju maksab ""Mona Lisa"". Ka sellel ei ole tegelikult väärtust.""Kui praegu näeb Notke ""Surmatantsu"" elektrooniliselt, siis teisipäevast, 19. maist on taas avatud ka Eesti kunstimuuseumi majad, sealhulgas ka Niguliste muuseum. "
err,12.10.2020 08:19,Korvpall,https://sport.err.ee/1145860/oma-punktid-ara-toonud-henri-drell-aitas-pesarol-voiduarve-avada,Oma punktid ära toonud Henri Drell aitas Pesarol võiduarve avada,"Pesaro oli lähivisetel parem 57,7% – 47.6% ja ka kaugelt tabati selgelt edukamalt 48,1% – 25,0%. Vabaviskeid tabati täpsusega 81,3%, vastastel oli sama näitaja 78,6%. Lauavõitlus kuulus Pesarole 39:33 (ründelaud 13:10 Veneetsiale). Korvisööte andsid võõrustajad rohkem 22:18 ning pallikaotuseid kogunes rohkem Pesarol 14:9, kirjutab Korvpall24.ee.13 minutit mänguaega teeninud Henri Drell viskas Pesaro eest viis punkti (vabavisked 1/2, kahesed 2/3, kolmesed 0/1). Veel andis ta ühe korvisöödu ja tegi kolm isiklikku viga.Loe pikemalt portaalist Korvpall24.ee. "
err,14.04.2021 17:40,Jäähoki,https://sport.err.ee/1608177574/karjaari-parima-hooaja-selja-taha-jatnud-rooba-loodab-teha-sammu-edasi,Karjääri parima hooaja selja taha jätnud Rooba loodab teha sammu edasi,"Rooba jõudis oma 30. väravani kolmapäevases põhihooaja viimases mängus Kouvola vastu. Eestlasest viskas Soome kõrgliigas rohkem väravaid vaid rootslane Sebastian Wannström (33 tabamust).""Mingit imeretsepti ei ole, tehtud on aastatepikkune sihikindel ja suur töö,"" rääkis Rooba telefoniintervjuus ERR-ile. ""Vajalikud tunnid on sisse tehtud, nüüd võib tulemust koorida. Midagi üllatavat mu enda jaoks selles pole olnud, olen kogu aeg teadnud, et mul on need oskused ja potentsiaal olemas, et olla Soome liiga väravalööjate eliidis. Oli lihtsalt vaja see töö ära teha, et lõpuks oleks võimalik potentsiaal realiseerida.""Seni oli Rooba parimaks individuaalseks hooajaks 2018/19, mil ta viskas JYP-i eest 17 väravat. Resultatiivne aasta tõi põhjanaabrite juures mõistagi palju tähelepanu.""Ütlen ausalt, olen päris pikalt Soomes olnud, aga sellist tähelepanu pole kindlasti varem saanud,"" tõdes Rooba. ""See on olnud väga positiivne üllatus. Eks eestlasest hokimängija on kahjuks endiselt parajalt eksootiline nähtus, aga ka see, et minu puhul pole tegemist noore NHL-i lootusega, kellest oleks seda oodatud. Pigem olen olnud aastast aastasse tasane sooritaja, teinud oma asja ning pika töö kaudu tõusnud punkti, kus nüüd olen.""Kuigi Rooba oli individuaalselt suurepärases hoos, läheb Jyväskylä jaoks hooaeg suures plaanis unustamisele. 15 meeskonna konkurentsis saadi 59 mängust 13 võitu ja põhihooajal lepiti viimase kohaga.  ""Keeruline aasta,"" kinnitas eestlane. ""Koroona tõttu olid erinevad majanduslikud probleemid, seetõttu pidi loobuma mängijatest ja meeskonda täiendama noortega. Kogu see kompott tegi olukorra väga keeruliseks. Palju oli teadmatust ja segadust, üritasime meeskonnana sellest parima võtta. Lõpupoole suutsime isegi midagi korda saata, võtsime aeg-ajalt päris vägevaid võite ja saime oma mängu natuke paremaks. Lihtsalt lõpuks tähendab nii kõrgetasemelises liigas vastastele väikesegi edu andmine, et punkte ei saa koguda ja sellest ka see, miks lõpetasime tabeli lõpus. See on Jyväskylä organisatsiooni jaoks võib-olla null-punkt, nüüd hakatakse ehk uut tulemist ehitama. See käib spordiorganisatsioonide juurde.""Roobal on JYP-is jäänud veel aasta lepingut, aga visata Soome kõrgliigas 30 väravat tähendab tõenäoliselt huvi mujaltki. ""Loodetavasti! Ma vastu ei vaidle, tajun, et pärast neid 30 väravat on kindlasti huvi. See kõik on praegu veel nii värske, et ma ei ole jõudnud selle peale väga mõelda ja mu agent pole nendest asjadest ka minuga veel rääkinud. See on paari järgmise kuu teema ja siis tuleb teha suuri otsuseid. Järgmiseks aastaks on mul leping JYP-iga ja kuni teisiti ei ole, olengi JYP-i mängija. Kindlasti on mul endal sihid ja eesmärgid, jätkan nende poole püüdlemist ja need on kõrgemal kui Soome kõrgliiga,"" lõpetas Rooba. "
err,21.02.2021 19:27,uudised,https://www.err.ee/1608118249/toomas-sildam-keskerakonda-pole-pohjust-maha-kanda,Toomas Sildam: Keskerakonda pole põhjust maha kanda,"Uuringufirmade tulemuste keskmine jätab Keskerakonna kolmandale kohale – liider on 30-protsendilise toetusega Reformierakond, teine aga 20 protsendiga EKRE. Keskerakonna keskmine toetus ulatub vaid 18 protsendini. See on neile tõeline madalseis ja EKRE kui senine valitsuspartner on saanud nende tõsiseimaks konkurendiks, et mitte öelda vastaseks.Mis juhtus? Reformierakond haaras liberaalse juhtkõneleja positsiooni, hindab Tallinna Ülikooli võrdleva poliitika dotsent Tõnis Saarts, EKRE hoiab konservatiivse pooluse juhtjõu rolli ja Keskerakond on jäänud kuhugi kõrvale.Keskerakond kaotas toetajaid nii kevadel 2019, tehes valitsuse koos keerulise kuvandiga EKRE-ga kui ka jaanuaris 2021, minnes koalitsiooni oma vana vastase, Reformierakonnaga. Samas on keeruline öelda, milline oleks keskpartei toetus siis, kui nad läinuksid kuu aega tagasi opositsiooni. Võimalik, et see oleks siis veelgi väiksem.Ent võimalik ka, et õigus on nendel, kes ütlevad: Keskerakond tegi strateegilise vea novembris 2016, kui Jüri Ratas võttis Edgar Savisaarelt erakonna ning tegi kohe valitsuse sotsiaaldemokraatide ja Isamaaga. Toonase otsuse oponendid arvavad, et siis pidanuks Keskerakond vaatama hoopis opositsioonis, kuidas Reformierakonna – ühiskonnas oli tekkinud neist väsimus – toetus muudkui kukub, ja kevadel 2019 võitma valimised.Võib-olla, aga minevik on minevik ja aega tagasi ei keera.Nüüd peab Keskerakond näitama, et on Reformierakonna kõrval samuti tegija ja samal ajal seda, et praegune valitsus ei ole saatanast. Keskerakonnal tuleb ka üles leida rooste läinud oskus rääkida Ida-Viru valijatega, kes on heitunud lõplikest daatumitest, millal põlevkivitööstus kaevandused sulgeb ega tea, mis tuhandetest inimestest saab. Ning muidugi peab keskpartei hoidma Tallinna valijaid, millega linnapea Mihhail Kõlvart saab seni hästi hakkama.
										Erakondade reitingutabeli esikolmik püsib muutumatuna									Edasi läheb keerulisemaks. Keskerakond peab leidma võimaluse näidata, et parteiga seotud korruptsioonijuhtumid uuritakse üksipulgi selgeks ja need jäävad selja taha. See on oluline eestikeelsete valijate hoidmiseks ja võitmiseks. Keskerakonnal tuleb hakkama saada ka rahalises kitsikuses kohalike valimiste kampaania korraldamisega, mis on samuti tõeline kübaratrikk.Ning lõpuks, Keskerakonna poliitikutel, kes ise vana valitsuse 13. jaanuaril laiali saatsid ja ennast uuest valitsusest välja jätsid, tuleb üle olla pettumusest või kibedusest, et nüüd on siis nii ja Reformierakond hoiabki peaministri kohta.Valitsuse endise juhtpartei habras seis muudab keeruliseks palju jutuks olnud vangerduse, mis viiks erakonna esimehe Jüri Ratase sügisel Kadriorgu, presidendi toolile. Kes siis Keskerakonna juhtida võtaks?Loogiline oleks Mailis Reps, aga see pole võimalik, sest tema on kriminaaluurimise all.Euroopa Komisjoni volinik Kadri Simson oleks samuti loogiline valik, aga ilmselt pole tema nõus Brüsselist lahkuma.Mihhail Kõlvart? Tallinna mõjukas linnapea ei pruugi ise arvata, et see oleks tema erakonnale parim lahendus.Eelmise valitsuse kõige populaarsem minister Tanel Kiik? Kindlasti väga hea valik, aga liiga vara, ka arvestades tema liberaalseid ja Keskerakonna paljude liikmete konservatiivseid vaateid.Nii jääbki erakonna esimehe sõelale Jüri Ratas.Kuid need, kes kiirustavad Keskerakonda maha kandma, on liiga rutakad. EKRE kui valitsusest välja tõugatud ohvri kuvand ei püsi igavesti. Ohvrinarratiiviga annab oma toetust kasvatada teatud piirini ja lühiajaliselt, hoiatas ka Tõnis Saarts. Ja pole kahtlust, et Keskerakonna püssirohukeldrites on piisavalt moona, praegu on osa sellest lihtsalt märjaks saanud. "
err,31.10.2020 16:40,Arvustus,https://kultuur.err.ee/1153668/arvustus-targast-raakivast-peast-doki-tegemise-paradoks,Arvustus. Targast rääkivast peast doki tegemise paradoks,"Dokumentaalfilm ""Vseviov"" (Eesti 2020, 52 min), režissöör Elen Lotman, stsenaristid Kristiina Davidjants ja Elen Lotman, operaator Elen Lotman.Nii palju kui ma dokitegemisega kokku olen puutunud, püütakse vältida telesaate formaadi rääkivaid päid. Eriti portreede puhul, sest seal on see võte kerge sisse libisema. Eriti kui on targa ja meeldiva portreteeritava suhtes suur respekt. Eriti kui film seostub tähtpäeva ja austamise või autasustamisega. No katsu sa elusat ja inimlikku filmi teha Arvo Pärdist või Mihhail Lotmanist. Katsu sa nende suurest kuvandist mööda minna ja unustada, kuidas me neid austame ja armastame ja hakka kuvandi tagant inimest otsima.David Vseviovi filmiga on niisama­sugune paradoks. Vseviov küll rõhutab filmis, et ajaloolane on inimene. Enamasti kahe käe ja kahe jala ja ühe peaga. Aga filmis näeme teda siiski valdavalt raadios saadet sisse lugema hakkamas, kunstiakadeemias, ja juubelil. Kogu inimlik pool piirdub valdavalt sellega, kuidas professor juubeli puhul muhedalt oma perepilte kommenteerib.Vseviovi raadioloengutest ja raamatust ""Elulugu. Kaks esimest nädalat"" teame, et David Vseviovile meeldib otsida inimeste eludest ja ajastust detaile, mille kaudu avanevad persoon ja ajalugu. Kuigi tõsi – oma kaasajast ja kaasaegsetest ajaloolane Vseviov ei kõnele. Ehk siis nende puhul pole sobilik detailidest rääkida. Kas saame ka David Vseviovi elu finesse otsima hakata alles saja aasta pärast? Siis on see otsing küll väheke keerulisem.
										Vseviov: pole ühtki märki, et Venemaa sooviks piirilepinguga edasi liikuda (1) Tõsi, miks peaks juubelifilmis muutuma vastikult urgitsevaks ja isiklikuks? Aga vaevalt et juubilargi sellist viisakat filmi tahtis.Toomas Kall kahetseb Vseviovi intervjueerides, et raamatust jäi välja foto, kus nad koos vannis on. Ja Vseviovgi ei tea, kuhu see foto kadus. Keegi ei tea. Millegipärast. Nii tekib paratamatult tunne, et me ei peagi midagi isiklikku teadma ega nägema. Perekonda näeme vaid juubelil, kodu ei kordagi. Mitte midagi väljaspool juubelit ja tööd. Ei mingeid harrastusi ega töövälist tegevust. Neid nagu polekski olemas. Kas nii oli kokku lepitud? Kas nii soovis juubilar? Kui see oligi paradoks teadlase, professori puhul, kes ise teiste vägagi isiklikke teemasid lahti kangutab, siis võiks see filmis aredamalt selguda.Oma toredas raamatus räägib Vseviov küll suure mõnuga, kuidas talle kogu elu on meeldinud saunas käia ja vahel meeldib võtta viiskümmend grammi, ja kahju, et nüüd antakse nelikümmend või kaheksakümmend. Kumbki ei tundu nagu õige. Kas Vseviov oleks keeldunud filmis sõpradega sauna minemast? Kas oleks keeldunud Rein Ruutsoo või Toomas Kalliga armsas kohvikus viiskümmend grammi tegemast? Kui ma vaatan filmis Vseviovi pintsaku varrukanööpe, kus on lustakas sini-puna-valge nööbikombinatsioon, siis mulle tundub, et ei oleks keeldunud. Ja ehk oleks nii saanud tekkida teine atmosfäär kui tööl ja juubelil.Muidugi on selge, et Vseviov on kõige vabam oma harjumuspärases elemendis. Ja juba kaamera paneb ta pisut kinni. Vaevalt et ta raadiostuudios laua taha istudes iga kord endale ette loeb: ""Kell läheb siia, teised prillid ette …"" Süüdi on juures olev kaamera.
										Elen Lotman: tundus uskumatu, et keegi pole David Vseviovist filmi teinud									Filmija teab, et Vseviov on kõige vabam ja kujundileidlikum mikrofoni taga või loengut pidades (ka juubelikõne on väikese loengu moodi) ja kasutabki oma kangelast just nii. Vseviov ise hindab inimeses eelkõige headust ja sõbralikkust ja temassegi tuleb ju suhtuda just nii. Tõsi. Aga siis saame vaid ühe-rolli-Vseviovi ja sellest on pisut kahju, sest kes siis niipea võtab teha Vseviovist teise nurga alt uut dokki.Raadios istudes on hetk või paar, kui Vseviov vaatab korraks kaamerat ja kipub kaamerakrampi minema. Aga just seal on korraks kohal ehe Vseviov, nagu ta meenutab oma poisipõlvest rääkides, et oli õrn ja haavatav.Kas ma tahaksin, et ka filmis haavaks keegi sooja õrnatundelist meest? Ei taha. Aga ehk leidnuks rollivälise eheduse ka muul moel üles.Mõtlesin, et kui David Vseviov oleks ise pidanud ütlema, mis võiks olla filmis temast, oleks ta ehk viinud meid hoopis Venemaale. Ja kohtunud mõne vene kolleegiga. Näiteks. Või kes teab, mida. Kas kangelane ise soovis paraadportreed? Kahtlen. Aga nüüd meil see on ja muutub paratamatult ikooniliseks.Kui ajaloo uurimine on David Vseviovile laboratoorium inimese uurimiseks, siis ehk võiks seda olla ka film temast. Või on see filmi puhul keelatud ja sobimatu.On ju toredaid detaile. Kass Peemot turul (millest on küll juba varemgi juttu Vseviovi raamatus), auravad viinerid suures metalltünnis Nõukogude ajal teaduste akadeemia kohvikus, vastvahatatud parketi lõhn, mis rääkivat rohkem kui sõnad ja mida mäletavad kõik seda kogenud.
										Delta 27. oktoobril: Anna Kaneelina, Fanny de Sivers 100, Elen Lotmani film									Aga kõik need tulevad Vseviovi suust, kuid pole pildil, pole filmis. Filmis detaili­rosinaid pole. Peale nende­samade kolmevärviliste nööpide raamatu esitleja varrukal ja neidki annab kaadrist otsida, kuna tähelepanu ei osutata.Selle järgi, kuidas Vseviov Lenini peast möödudes suurele juhile väikse kõrvanipsu teeb, oletaksin, et mees on mänguline ja ta oleks muudegi tema karakterit avavate mängudega võinud kaasa minna. Praegu on meil paljudes kaadrites aga liikumatul ilmel autot juhtiv mees ja taustal kostab tuttav raadiohääl, nagu kuulaks Vseviov autos valdavalt iseennast.Tõsi, taustal kostab ka ivake klezmer-muusikat, mis on küll asjakohane, aga pildiga ei seostu see otseselt kuskil.Kas peaksin ka arvustust kirjutades rääkima hoopis Vseviovist? Oleks ju rääkida küll. Aga arvustus peab siiski olema filmist.Elen Lotman on taktitundeline, ja ehk liiga. Kuigi väga raske on kujunenud Vseviovi kuvandist mööda minna või hakata sellele lisa otsima. Sõpruse kino oli puupüsti rahvast täis. Ja seda ilmselt mitte koroonaaegse kunstipõua tõttu. Kinno püüdlevatel inimestel olid kõigil Vseviovi näod ees, tore küll, aga saalis nägid nad vaid sellesama oma peas oleva pildi peegeldust. Või sai keegi midagi uut näha ja kuulda?Vseviov räägib, kuidas ta jääb foori taga oodates mõtlema, et saja aasta pärast ei ole kedagi neist, kes koos temaga foorituld ootavad, enam elus. Ja praegusest elust ei saagi vahetult enam teada. Ja viskab kohe juurde, et õnneks ei ole siis elus enam temagi.
										Galerii: esilinastus David Vseviovi eluloofilm, mis üritab tabada ajaloolase elavat loomust									Tõesti ei ole, ja siis peame Vseviovist uut filmi tehes otsima tema kohta arhiivist, nagu Vseviov ise arhiivides istub.Ma loodan paheliselt, et ehk on Elen Lotman üles võtnud palju musta materjali, mida delikaatsusest filmis ei kasutanud, aga mida siis saja aasta pärast sobib kasutada, nii nagu Vseviovil endal sobib juba nüüd rääkida oma elu esimesest kahest nädalast ja näidata juurde sobilikke pilte.Vseviov vahendab detaile, mille kaudu mäletab oma lapsepõlve. Kuidas tegi köögis peoks valmistudes koos emaga kartulisalatit. Filmis pole aga isegi seda, kuidas Vseviov peoks valmistudes lipsu ette seob või habet ajab.Omamoodi nonsenss on, kuidas Anu Saluäär jutustab filmis ümber Vseviovi raamatu detaile. Jutustab hästi ja vabalt. Aga see teeb asja tautoloogiliseks. Sünni­päevakülaline jutustab meile ümber sünnipäevalapse raamatut, mis on ilmunud juba aastakene tagasi. Lõbus muidugi. Tegigi nalja. Aga kas see avab kuidagi Vseviovi? Näitab vaid, kuidas meest ja tema raamatut armastatakse, kuidas juubilarist lugu peetakse. Minagi pean, aga tahaksin midagi uut ja värsket ka.Üks üllatus siiski oli. Filmist käib kergelt läbi homoteema, mis on aktuali­seerunud just nüüd. Ja Vseviov ütleb mõtte, mis just praegu värskelt kõlab. Et me peame homoabielu millekski paheliseks ja unustame, et levinuim vägivald on meil perevägivald ja see leiab aset hetero­inimeste peredes. Seda väikest, aga tähtsat sõnumit, mis on justkui meelest läinud, võiks meedias võimendada küll.Ehk on siis see resümee, et David Vseviov teab, et olulised asjad inimese (ja võimu) kohta on tihti teada ja lihtsadki, aga kipuvad kogu aeg meelest minema. Ta ise ei väsi neid meelde tuletamast ja need võiksid olla hoiatuseks, kui kas või meie riigis mingi suur võimumuutus tuleb või demokraatia turbulentsid jälle õhus on.Nagu Vseviov ise oli vastanud Lennart Merele, kui Meri KuKus 1988. aastal küsis: ""Kui Eesti vabaks saab, mis on esimene asi, mida tuleks teha?""""Varad tuleks arvele võtta.""Teravmeelne tõesti.Eks need vist arvele võtmata jäid. Ja jäävad kardetavasti ka tulevikus. "
err,13.08.2020 16:43,Kirjandus,https://kultuur.err.ee/1123352/vahur-afanasjev-viibin-vabavarsi-ja-riimi-vahelises-maailmas,Vahur Afanasjev: viibin vabavärsi ja riimi vahelises maailmas,"Sel aastal ilmunud uus luulekogu ""Hõbehundi laulud"" tekstid on luuletaja sõnul valdavalt kirjutatud 2019. aastal. ""Tekstid on täiesti värsked. Alguses sattusin nalja pärast riimis kirjutama, kuid siis tuli neid rohkem ja lõpuks valmis neid terve kogu jagu,"" kõneles Afanasjev ja lisas, et kogust leiab ka mõne päris vana teksti.Ilmunud luulekogu on inspireeritud lauludest. Välja on toodud Tõnu Trubesky, Mait Vaik, Allan Vainola, Hando Runnel, Doris Kareva ja Vennaskond. ""Luuletus ei pea tingimata lauldav olema. Olen palju kirjutanud vabavärssi ja tegelikult on mul mingi rütm ka seal sees. Lõppriim on kõige kindlam viis, kuidas meelde jääda – me oleme harjunud lõppriimiga asju memoriseerima. Laulus on lõppriim samuti kindlalt töötav osa,"" selgitas Afanasjev ja lisas, et luule ja laulu piir on paiguti hägune.Luuletaja on mõningaid luuletusi oma uuest kogust esitanud ka ansambliga. ""Ma tahaksin olla natukene rohkem muusik kui kirjanik, kuid mul on see häda, et ma ei pea eriti viisi ja mängin kõiki pille, mis ette satuvad, kuid mitte ühtegi eriliselt hästi,"" rääkis ta ja lisas, et enda lugudele sõnade tegemine on hoidnud riimimaailma tema jaoks mingil viisil aktiivsena.Tartu NAKist on välja kasvanud mitmeid laulvaid luuletajaid. ""See traditsioon on jõudnud sinna, et Tartu NAK on nakatanud Tõnu Õnnepalu viimast raamatut, kus olid samuti riimid sees. Tartu Noorte Autorite Koondis on rühmitus, mille omapäraks on just riimis luuletuste tegemine,"" rääkis Afanasjev Tartu NAKist, kust on välja kasvanud näiteks Aapo Ilves, Contra ja Kristiina Ehin.
										Vahur Afanasjev: ma isegi ei ürita lugeja jaoks kirjutada									""Hõbehundi lauludest"" tuttav Hõbehunt tuli luuletaja sõnul tema vabavärsilisse teksti sisse kujundina. ""Ma kunagi ei tea lõpuni, mida ma kirjutan ja mida need kujundid tähendavad. Kindlasti on Hõbehunt haruldane ja muinasjutuline tegelane, keda kohtad korra elus, lased käest ja jääd kogu eluks igatsema. Samas võib see olla ka vaimuseisund – ajad oma Hõbehunti taga, kuniks saad aru, et oled ise Hõbehunt,"" tutvustas luulekogu tegelast luuletaja.Käsitööoskust rütmi ja riimi alal on Afanasjev õppinud praktiseerides. ""Olen tellimuse peale kirjutanud laulusõnu ning teinud vähesel määral küllaltki karmi tööd – inglise keelest laulusõnu eesti keelde tõlkinud,"" rääkis ta ja lisas, et rütmi pärast ta ei muretse, sest ta on täheldanud, et väga hästi toimivad ka tekstid, mille silpide arv on täiesti mööda ja varieerub igas suunas. ""Ilmselt viibin vabavärsi ja riimi vahelises maailmas.""Afanasjevi looming ""Serafima ja Bogdan"" võeti hästi vastu ning õige pea valmib sellest ka lavastus. ""Tuntust kogusin ma sellega tõesti, kuid ega kõik seda ikka ei tea. Üldiselt kirjutan ikkagi enda jaoks, sest inimesi on palju ja ma siiralt ei usu sellesse, et saab hoolega lihvida ja hoida publikut kogu aeg meeles ja siis juhtub midagi väga hästi – mitte keegi ei saa 100% kindel olla, kas mingi asi on hitt või mitte,"" sõnas ta.""""Hõbehundi lauludest"" pole palju kuuldud, sest ta jäi koroonasse. Küll aga kirjutasin sellel ajal lõpuni romaani, mis ilmub tuleval sügisel. Kõige lühemal viisil öeldes kõneleb minu uus romaan progressist, kuid veidi pikemalt öeldes räägib see inimestest, kes on progressi mootorid aga teistpidi nagu inimesed ikka oma psühholoogiliste vastuoludega. Võib-olla räägib see raamat hoopis maailma valitsemisest,"" tutvustas peagi ilmuvat teost Afanasjev. "
err,04.05.2021 22:12,Eesti,https://www.err.ee/1608201439/oiguskomisjon-saatis-rahunemispeatuse-eelnou-teisele-lugemisele,Õiguskomisjon saatis rahunemispeatuse eelnõu teisele lugemisele,"Õiguskomisjon arutas teisipäevasel istungil komisjoni algatatud eelnõu, mille järgi saab piirkiirust ületanule kohaldada rahalise trahvi asemel rahunemispeatust. See annaks politseile võimaluse suunata kiiruseületaja 45 minutiks tee äärde sõidu jätkamist ootama.Komisjoni esimees Jaanus Karilaid ütles, et eelnõu kannab üllast eesmärki – mõjutada kiiruseületajat õigesti käituma ja leida selleks uusi viise. ""Erinevatele inimestele mõjuvad erinevad meetmed, mistõttu ei anna trahvi määramine kiiruspiirangu ületajatele alati soovitud tulemust,"" nentis Karilaid. ""Eelnõu annab politseile võimaluse hinnata, mis aitaks konkreetse rikkuja liikluskäitumist enam parandada ja kiiruspiirangute edaspidist eiramist vältida.""Komisjon otsustas teha eelnõusse kaks muudatust, millest üks puudutab kaebeõigust. ""Kui inimene on rahunemispeatuses talle määratud aja ära seisnud, kuid soovib otsuse siiski edasi kaevata, saab ta 15 päeva jooksul pöörduda politsei poole ja paluda tõendite vormistamist. Seejärel saab ta 15 päeva jooksul pöörduda kaebusega maakohtusse,"" selgitas Karilaid.Teise muudatuse järgi saadetakse rahunemispeatusest liiga vara lahkunule teade, et mõjutusmeetme täitmata jätmise tõttu tuleb tal tasuda trahv. Trahvisumma määratakse kiiruseületajale kinnipidamisel.45-minuti pikkuse rahunemispeatuse saavad eelnõu järgi trahvi maksmise asemel valida need kiiruseületajad, kes ei ületanud lubatud piirkiirust rohkem kui 20 kilomeetrit tunnis.Komisjoni algatatud väärteomenetluse seadustiku ja liiklusseaduse muutmise seaduse eelnõu (216 SE) on riigikogu täiskogu istungil teisel lugemisel 12. mail. "
err,05.11.2020 09:00,Majandus,https://www.err.ee/1155191/lufthansa-teatas-kahe-miljardi-eurosest-kahjumist-kolmandas-kvartalis,Lufthansa teatas kahe miljardi eurosest kahjumist kolmandas kvartalis,"Euroopa suurim lennufirma teatas, et lendab oktoobrist detsembrini maksimaalselt 25 protsendise võimsusega, mistõttu ulatuvad kahjud 350 miljoni euroni kuus.""Ees seisab talv, mis tuleb meie tööstusele raske ja katsumusterohke,"" ütles Lufthansa juht Carsten Spohr. "
err,27.05.2020 21:47,ETV uudised,https://www.err.ee/1095160/aktuaalne-kaamera-kell-21-00,Aktuaalne kaamera kell 21:00,
err,14.01.2021 08:29,Teleuudised,https://www.err.ee/1608073063/err-i-teleuudised-kell-7-00,ERR-i teleuudised kell 7:00,
err,06.09.2020 18:38,Jalgrattasport,https://sport.err.ee/1131861/21-aastane-sloveen-palvis-esimese-touri-etapivoidu-roglic-kerkis-liidriks,"21-aastane sloveen pälvis esimese Touri etapivõidu, Roglic kerkis liidriks","Viiemehelises finišiheitluses pälvis teise koha võitja kaasmaalane Primož Roglic (Team Jumbo-Vismo) ja kolmanda koha šveitslane Marc Hirschi (Team Sunweb). Seejuures ründas Hirchi üksinda 80 kilomeetrit enne finišit Col de la Hourcere tõusul ning šveitslane püüti kinni vaid 1,6 kilomeetrit enne lõpujoont. Hirschi võit oleks Šveitsile palju tähendanud, kuna viimati võitis Tour de France'il nende riigi rattur kaheksa aastat tagasi. Toona teenis esikoha Fabian Cancellara.What a finish and a double for ???????? Slovenia!Relive the final kilometre and @Tamaupogi's sprint win!Quel final avec un doublé slovène !Revivez le dernier kilomètre et le sprint victorieux de ???????? @TamauPogi à Laruns !#TDF2020 pic.twitter.com/ZNjxOsrbtL
— Tour de France™ (@LeTour) September 6, 2020Koos esimestega jõudsid finišisse veel Egan Bernal (Team Ineos) ja Mikel Landa (Bahrain - McLaren). Tuuri üldliider Adam Yates (Mitchelton-Scott) jäi esimestest maha Col de Marie Blanque tõusul ning lõpetas 54 sekundiga võitja selja taga. See tähendab, et velotuuri uueks liidriks kerkis Roglic, kellele Bernal kaotab 21 ja Martin Guillaume (Cofidis) 28 sekundiga. Yates (+1.02) langes kaheksandale positsioonile, etapi võitnud Pogacar (+0.44) on seitsmes.Esmaspäeval ootab rattureid ees puhkepäev ning teisipäeval on sprinteritel võimalus taas etapivõitu püüda. "
err,10.04.2021 20:31,Välismaa,https://www.err.ee/1608173227/egiptuses-avati-vaatamiseks-iidne-linn,Egiptuses avati vaatamiseks iidne linn,"Arheoloogide sõnul on tegemist olulisima avastusega Egiptuses pärast Tutanhamoni haua avastamist, vahendas ""Aktuaalne kaamera"".Arheoloogid leidsid linna juhuslikult mullu septembris üht iidset templit otsides.Väljakaevamistel selgus, et ehitiste seinad olid pea tervena säilinud, samuti olid säilinud tubades leiduvad esemed, mille hulgas on sõrmuseid, värvitud keraamilisi nõusid, skarabeuse kujukesi ning kuningas Amenhotep III pitseriga mudatelliseid. "
err,25.07.2020 08:32,Kirjandus,https://kultuur.err.ee/1116869/pille-riin-larm-kohklustest-seoses-rahvusraamatukogu-e-laenutusega,Pille-Riin Larm. Kõhklustest seoses rahvusraamatukogu e-laenutusega,"Eesti rahvaraamatukogude kõige populaarsem kirjanik oli mullu rootsi lastekriminullide autor Martin Widmark.1 Saab näha, kas Widmark osutub sama populaarseks loodavas üle-eestilises e-raamatute tasuta laenutuskeskkonnas.Uus keskkond peaks tööd alustama juba oktoobri keskel. Selleks on Eesti Rahvusraamatukogu koostöös kultuuriministeeriumiga välja kuulutanud hanke.2 Tõsi küll, täit kindlust, et Widmarki ""LasseMaia detektiivibüroo"" raamatud seal leiduvad, ei ole: e-väljaanded ja juurdepääs e-väljaannete laenutamise tarkvaraplatvormile hangitakse tervikteenusena. See tähendab, et teenusepakkujal olgu endal nimekiri saadaolevatest väljaannetest, mille kohta õiguste valdaja on öelnud, et neid tohib laenutada. Tänavu peab seal olema vähemalt 3000 e-väljaande nimetuse litsentsi ning järgmisel aastal peab lisanduma veel u 10 000 litsentsi (iga litsents vähemalt 10 lae­nutus­korda, pakutavad nimetused ei sisalda tasuta väljaandeid). Rahvusraamatu­kogu võib keskkonda ka ise teoseid lisada ning laenutatavate väljaannete hulka hakkavad kuuluma ka audioraamatud.Paistab nii, et jätkub senine praktika, millega on pidanud rinda pistma Tallinna Keskraamatukogu e-raamatute laenutuskeskkond ELLU: kindlust, et soovitud teose litsents saadakse, ei ole. Ka ""LasseMaia detektiivibüroo"" sarja õiguste valdaja võib keelduda. Mitte et ma ise sellest sarjast väga puudust tunneks, kuid kui lapsed vabatahtlikult midagi juba loevad, väärib see veelgi kättesaadavamaks tegemist.
										Pille-Riin Larm: kirjandusdemokraatia süldi ja klaaskuuli vahel									Püsima võib jääda ka teine senine e-väljaannete laenutamise kitsaskoht: hanketingimustest on raske välja lugeda, kas laenutatavaid väljaandeid peab saama lugeda ka e-lugeriga. Hanke tehnilises kirjelduses öeldakse, et teenus peab töötama nii nutitelefonides kui ka arvutis, laenutada ja lugeda peab saama nii võrguühendusega kui ka -ühenduseta. E-lugerit ei mainita.Veidi tekitab kõhklust teadmine, et laenutamine hakkab käima isikukoodipõhiselt. Ühelt poolt on see ju hea: enam ei sõltuta asukohast ega raamatukogu teeninduspiirkonnast, e-raamatuid saab laenutada ka välismaal. Teisalt näib aga tekkivat juurdepääs minu andmetele teenust osutaval kompaniil, keda ma ei pruugi usaldada samavõrra kui Eesti Rahvusraamatukogu ennast.Loodan, et muretsen asjata. Kõigele on ehk juba mõeldud, läbirääkimisi autoriõiguste valdajatega peavad parimad kuldsuud, litsentsid suudetakse kinni maksta ja turvariskid saavad eos maandatud. Peamine takistus e-väljaannete leviku teel ei peitu aga laenutuskeskkonna puudumises, vaid selles, et e-väljaannete loomine ei ole autorile ega kirjastajale motiveeriv. Tuleks reaalsusega kohandada e-raamatutega seotud seadusandlus, alandada nende käibemaksu ning tagada autoreile e-laenutuste eest hüvitised. Peale Martin Widmarki tõuseks sellest tulu meie oma Andrus Kivirähale, Ilmar Tomuskile, Aino Pervikule ja paljudele teistele kirjanikele, ennekõike aga lugejaile.1 Autorihüvitusfond2 https://riigihanked.riik.ee/rhr-web/#/procurement/2133495/general-info "
err,14.02.2021 17:39,Eesti,https://www.err.ee/1608109099/narva-kortermajast-leiti-vingugaasimurgistuse-kahtlusega-lapse-surnukeha,Narva kortermajast leiti vingugaasimürgistuse kahtlusega lapse surnukeha,"Väljakutsele reageerisid politsei, kiirabi ja päästjad. Korteri vannituppa sisenenud kiirabitöötaja küljes olev vingugaasianalüsaator tuvastas ruumis kõrge vingugaasi sisalduse. Samast ruumist olid lähedased leidnud ka lapse surnukeha.Päästjad lülitasid välja gaasiboileri ning keelasid selle edasise kasutamise, kuniks tehnikud on seadme üle kontrollinud ning kasutamiseks loa andnud. Korter tuulutati.Operatiivtöötajate saabudes viibis samas korteris veel kolm alaealist ning nende vanem. Meedikud vaatasid üle ka nende terviseseisundi ning neil õnneks tervisekahjustusi ei tuvastatud.Täpse surma põhjuse selgitab välja kohtuarstlik ekspertiis.Päästetöötajad tuvastasid, et korteris puudus vingugaasiandur, mis andnuks muutunud vingugaasi sisaldusest õhus varakult teada. Kuna vingugaas on lõhnatu, värvitu ja maitsetu, suudab seda tuvastada üksnes vingugaasiandur.""Sündmuskohal tegid tööd nii politseinikud, eksperdid kui ka päästetöötajad. Avaldan kõigi nende ametkondade nimel sügavat kaastunnet hukkunud lapse vanematele ja lähedastele,"" ütles Ida prefektuuri operatiivjuht Andreas Kliimant.Kliimanti sõnul alustati kriminaaluurimine, mida viib läbi Ida prefektuuri kriminaalbüroo lastekaitse grupp ning juhib Viru ringkonnaprokuratuur. Kriminaalmenetlus alustati paragrahvi alusel, mis käsitleb surma põhjustamist ettevaatamatusest.Alates 2018. aastast on vingugaasiandur kohustuslik kõikides eluruumides, kus asub korstnaga ühendatud gaasiseade. 2022. aasta algusest muutub vingugaasiandur kohustuslikuks kõikides hoonetes, kus on tahkeküttel töötav ahi, pliit või kamin. "
err,05.05.2021 10:38,Eesti,https://www.err.ee/1130108/err-i-teleuudised-kell-7-00,"Ööpäevaga tuli juurde 430 nakatunut, suri kuus inimest","Suri kuus inimest, 58-aastane mees, 68-aastane mees, 73-aastane mees, 84-aastane mees, 86-aastane naine ja 90-aastane mees. Alates pandeemia algusest on Eestis viirusega surnud 1183 inimest.Ööpäeva jooksul avati haiglates uusi COVID-19 haigusjuhtumeid kokku 23 ja haiglaravil viibib 18 patsienti vähem kui teisipäeval ehk kokku on haiglates 301 inimest. Neist omakorda vajab intensiivravi 51 patsienti (päev varem samuti 51) ja juhitaval hingamisel on 38 inimest (päev varem 39).Koju saadeti 17 inimest (üks registreeriti tagantjärgi) ning 17 inimest viidi üle mitte-COVID-19 osakonda. Haiglaravi on kokku vajanud seitse protsenti haigete üldarvust. Haiglaravil olevate patsientide keskmine vanus on 68 aastat, kõikidest haiglaravi vajavatest patsientidest on üle 60-aastased 229 inimest ehk 76 protsenti.Rahvastikuregistri andmetel laekus enim uusi positiivseid testitulemusi Harjumaale, kus koroonaviirusega nakatumine tuvastati 213 inimesel. 162 uutest Harjumaa haigusjuhtudest on Tallinnas.Ida-Virumaale lisandus 61, Pärnumaale 37, Tartumaale 31, Lääne-Virumaale 15, Põlvamaale 14, Läänemaale 13, Valgamaale 11 ning Viljandimaale kümme uut nakkusjuhtu. Raplamaale lisandus kaheksa, Saaremaale neli, Jõgeva- ja Järvamaale kaks ning Võrumaale lisandus üks uus nakatunu. Hiiumaale uusi nakkusjuhte ei lisandunud. Kaheksa positiivse testitulemuse saanul puudus rahvastikuregistris märgitud elukoht.Viimase 14 päeva haigestumus 100 000 inimese kohta on 363,2 ning esmaste positiivsete tulemuste osakaal tehtud testide koguarvust on kaheksa protsenti.Ööpäeva jooksul manustati 8714 vaktsiinidoosi, millest esmaseid kaitsesüste oli 4978. Vaktsineerimisi on tehtud kokku 346 940 inimesele, kellest lõpetatud vaktsineerimisega on 132 534 inimest.Üle 70-aastaste hõlmatus vähemalt ühe vaktsiinidoosiga on 62 protsenti. 70+ vanusegruppi on üle 60 protsendi vaktsineeritud kõikides maakondades, välja arvatud Ida-Virumaal.Kolmapäevaks on haiglates lõpetatud 7216 COVID-19 haigusjuhtumit 6943 inimesega ning viirusest on kokku tervenenud 114 033 inimest. "
err,05.05.2021 13:56,Eesti,https://www.err.ee/1608202096/kell-21-40-esimeses-stuudios-ullar-lanno,"Kell 21.40 ""Esimeses stuudios"" Üllar Lanno","""Esimene stuudio"" algab ETV-s kell 21.40.  Saatejuht on Johannes Tralla. "
err,05.05.2021 10:38,Eesti,https://www.err.ee/1124326/aktuaalne-kaamera-kell-18-30,"Ööpäevaga tuli juurde 430 nakatunut, suri kuus inimest","Suri kuus inimest, 58-aastane mees, 68-aastane mees, 73-aastane mees, 84-aastane mees, 86-aastane naine ja 90-aastane mees. Alates pandeemia algusest on Eestis viirusega surnud 1183 inimest.Ööpäeva jooksul avati haiglates uusi COVID-19 haigusjuhtumeid kokku 23 ja haiglaravil viibib 18 patsienti vähem kui teisipäeval ehk kokku on haiglates 301 inimest. Neist omakorda vajab intensiivravi 51 patsienti (päev varem samuti 51) ja juhitaval hingamisel on 38 inimest (päev varem 39).Koju saadeti 17 inimest (üks registreeriti tagantjärgi) ning 17 inimest viidi üle mitte-COVID-19 osakonda. Haiglaravi on kokku vajanud seitse protsenti haigete üldarvust. Haiglaravil olevate patsientide keskmine vanus on 68 aastat, kõikidest haiglaravi vajavatest patsientidest on üle 60-aastased 229 inimest ehk 76 protsenti.Rahvastikuregistri andmetel laekus enim uusi positiivseid testitulemusi Harjumaale, kus koroonaviirusega nakatumine tuvastati 213 inimesel. 162 uutest Harjumaa haigusjuhtudest on Tallinnas.Ida-Virumaale lisandus 61, Pärnumaale 37, Tartumaale 31, Lääne-Virumaale 15, Põlvamaale 14, Läänemaale 13, Valgamaale 11 ning Viljandimaale kümme uut nakkusjuhtu. Raplamaale lisandus kaheksa, Saaremaale neli, Jõgeva- ja Järvamaale kaks ning Võrumaale lisandus üks uus nakatunu. Hiiumaale uusi nakkusjuhte ei lisandunud. Kaheksa positiivse testitulemuse saanul puudus rahvastikuregistris märgitud elukoht.Viimase 14 päeva haigestumus 100 000 inimese kohta on 363,2 ning esmaste positiivsete tulemuste osakaal tehtud testide koguarvust on kaheksa protsenti.Ööpäeva jooksul manustati 8714 vaktsiinidoosi, millest esmaseid kaitsesüste oli 4978. Vaktsineerimisi on tehtud kokku 346 940 inimesele, kellest lõpetatud vaktsineerimisega on 132 534 inimest.Üle 70-aastaste hõlmatus vähemalt ühe vaktsiinidoosiga on 62 protsenti. 70+ vanusegruppi on üle 60 protsendi vaktsineeritud kõikides maakondades, välja arvatud Ida-Virumaal.Kolmapäevaks on haiglates lõpetatud 7216 COVID-19 haigusjuhtumit 6943 inimesega ning viirusest on kokku tervenenud 114 033 inimest. "
err,02.03.2021 15:30,Raadiouudised,https://www.err.ee/1608127963/tallinn-alustab-viiruse-leviku-peatamiseks-maskikampaaniat,Tallinn alustab viiruse leviku peatamiseks maskikampaaniat,
err,23.02.2021 22:01,ilm,https://www.err.ee/1608120805/kolmapaeva-oosel-on-veel-jaiteoht-paeva-jooksul-olukord-paraneb,"Kolmapäeva öösel on veel jäiteoht, päeva jooksul olukord paraneb","Kolmapäeva öö on pilvine. Öö hakul sajab mitmel pool lund, lörtsi ja ka vihma, pärast keskööd sadu hõreneb. Tekib udu ja on jäiteoht. Tuul pöördub läänekaarde, puhudes 3 kuni 8, öö hakul on ida pool veel kagutuule puhanguid kuni 14 meetrit sekundis. Õhutemperatuur on 0 kuni +2, idaservas veel -5 kraadi ümber.Hommikul on ilm sajuta, aga pilvine, vaid Eesti läänetiivas on selgemaid laike. Puhub mõõdukas edelatuul. Õhutemperatuur on 0 ümber.Päev on üksikute selgimiste ja mõne vihmasabinaga. Udu võib ka veel olla. Edelatuul tugevneb 5 kuni 11, pärastlõunal saartel ja rannikul puhanguti kuni 15 meetrini sekundis. Õhutemperatuur on +1 kuni +5 kraadi.Nejapäev ja reede on nii ööl kui päeval plusskraadidega. Vihmasagaraid tuleb ka, aga sadu pikalt ei kesta, sest pilvi tõukab tagant tugev edela- ja läänevool. Nädalavahetus on pisut jahedam ja öösiti langeb temperatuur ka pisut alla 0. Laupäev näitab selgemat taevast, pühapäev võib lörtsi tuua. "
err,25.01.2021 18:03,Välismaa,https://www.err.ee/1608085723/usa-ravimifirma-merck-peatas-too-kahe-koroonavaktsiini-kallal,USA ravimifirma Merck peatas töö kahe koroonavaktsiini kallal,"Firma plaanib aga jätkata tööd kahe koroonaravimi kallal, öeldi pressiteates.Prantsuse Pasteuri instituut, mis üht vaktsiini Merckiga koos arendadas, kinnitas teadet.Firma ja instituut teatasid eelmise aasta mais plaanist alustada koostööd kaitsesüsti kallal, mis tugineb leetrivaktsiinil. Inimkatsete esimesse järku jõudis see augustis.""Neil esimestel inimkatsetel oli loodetav vaktsiin organismile talutav, kuid tekitas immuunreaktsiooni, mis jäi alla sellele, mida nähti inimestel, kes olid tervenenud loomulikul teel, ja sellele, mida nähti heakskiidetud vaktsiinide juures,"" teatas Pasteuri instituut.Teade on taaskordne hoop Prantsusmaale, mis on lootnud tulla välja oma vaktsiiniga. Hiljuti teatas raskustest vaktsiini arendamisel ka riigi juhtiv ravimihiid Sanofi.Sanofi teatas detsembris, et tema kaitsesüst saab valmis parimal juhul 2021. aasta lõpuks ja valitsus julgustab kontserni tootma rivaalide vaktsiine, mis on juba kasutusloa saanud. Nende seas Pfizer/BioNTechi ja Moderna vaktsiinid.Suurbritannia on lisaks heaks kiitnud AstraZeneca ja Oxfordi ülikooli vaktsiini, millele kaaluvad loa andmist ka EL-i võimud.Pasteuri instituudi teatel tehakse tööd veel kahe COVID-19 vaktsiini kallal, mis pole kliiniliste uuringute etappi jõudnud. "
err,30.11.2020 10:21,Välismaa,https://www.err.ee/1189363/minister-latis-voidakse-lubada-suhtlemist-vaid-kahe-leibkonna-vahel,Minister: Lätis võidakse lubada suhtlemist vaid kahe leibkonna vahel,"Ministri sõnul rääkis juba mitme nädala eest, et tänavused jõulud tulevad vaiksed.""Oli juba selge, et ei õues ega kodus suurt pidu saa tulla,"" lausus Vinkele.Minister meenutas, et raskema pandeemiaolukorraga omavalitsustes kehtivad juba neljapäevast rangemad piirangud.Küsimusele, kes need võivad tabada ka Riiat, vastas Vinkele, et rangete piirangute kehtestamist kaalutakse kogu riigi ulatuses.17. oktoobrist tohib korraldada vaid kuni kümne võõraga pidusid, kuid nende päritoluleibkondade arv ei ole piiratud.Läti peaminister Krišjanis Karinš ütles pühapäeva õhtul pöördumises rahvale, et kutsub ministreid pikendama eriolukorda ja karmistama piiranguid. "
err,28.05.2020 10:17,R2 Portaal,https://novaator.err.ee/1095281/twitter-soovitas-trumpi-jalgijatel-esimest-korda-faktidega-tutvuda,Twitter soovitas Trumpi jälgijatel esimest korda faktidega tutvuda,"USA president ähvardab Twitteri ja Facebooki sulgeda. Tegemist on talle iseloomuliku reaktsiooniga vihastada igasugusele kriitikale. Konflikti põhjus on valetamine, millele reageeris Twitter tema säutsule vastava sinise hoiatusmärgi lisamisega, et lugeja arvestaks selle eksitava sisuga. Selle peale ärritus tuumapommi käsutav riigipea sedavõrd, et lubas sulgeda kõik suured sotsiaalmeedia platvormid. Seejuures Facebook jättis tema sama sisuga sõnumid puutumata.Sotsiaalmeediaplatvormidest on saanud valeinfo kasvu ja levikut soodustavad keskkonnad. Vale külvajaid on erineva tausta ja huvidega, alates lihtsameelsuse ja hirmude käes vaevatutest, lõpetades kurjategijate ning poliitikuteni.Platvormipidajate jaoks on vastuolulise materjali vahendamine olnud majanduslikult kasulik. Seda teatud piirini, millest edasi hakkas teenus kaotama äriks vajaliku ligitõmbavust. Erinevalt vägivalla ja seksuaalse sisuga materjali jõulisest välja filtreerimisest on pakutud valede vastu enamasti hoiatavaid lubadusi. Veel harvem on juurutatud meetmeid vähemalt lausvale kinni püüdmiseks.Ülesanne on keeruline, sest inimestel on õigus arvamuse avaldamisele ja sõnavabadusele, millest on raske vormitut valet välja lõigata. Tasakaalu otsiva lahendusena otsustasid platvormide omanikud kasutajaid võimalikust kahtlasest sisust teavitada. Silmatorkavaks erandiks osutus Donald Trump, kellel lubati süüdistada ilma ühegi tõendita takistamatult mitmesugustes kuritegudes endist presidenti, poliitikuid, ettevõtjaid ja ajakirjanikke.
										Twitter loodab vabatahtlike linnuvaatlejate abil sotsiaalmeediat puhastada									USA koroonakriisi haldamise probleemid ja valimiste lähedus suurendasid juhis ärritustunnet, mille sümptomiks on üha rohkem liimist lahti väidete jõudmine sotsiaalmeediasse. Lõpuks otsustas Twitter riskida ja märgistada paar kõigile teada vale sisuga säutsu vastava hoiatusega.President ei saa eraettevõtteid sulgeda. Tõenäoliselt on siingi tegemist rohkem teatriga kui tegeliku sooviga. On ju sotsiaalmeedia juba valimistest alates olnud temale ja tema pooldajatele üks olulisem avalikkusega suhtlemise keskkond.Kuulduste järgi kavatseb Trump allkirjastada neljapäeval presidendi korralduse, mis muudab 1996. aastast kehtinud sotsiaalmeediaplatvorme kaitsnud norme seal leviva sisu osas süüdistuste eest. Võimalik eesmärk võib olla lasta lugematute pahameelsete poolt algatatud kaebustel jõuda kohtutesse, et vähemalt sel viisil sotsiaalmeedia ettevõtjaid vaevata.Trumpi fenomeni kõrvale jättes võib pidada antud sammu asjade loomulikuks käiguks, milles otsitakse inimeste suhtlusesse lisandunud uut tüüpi nähtusele mõistlikku tasakaalu. Antud teenuste pakkujad on valmistunud selleks juba mõnda aega.Näiteks tunnistas Mark Zuckerberg umbes pool aastat tagasi, et nad ootavad riigi sekkumist sotsiaalmeedias lubatu ja lubamatu reguleerimiseks. Ettevõtetel ühepoolselt enese piirangute teele minek on konkurentsi tingimustes ilmselt raske ja kahjulik. Iga sammu jaoks leiab alati võitjaid ning kaotajaid. Seetõttu toimiks süsteemne ja kõigile mõjuv otsus turutasakaalu säilitavalt.
										Tehnikakommentaar: ühismeedia kasvatab idiootide põlvkonda									Antud olukorras tundubki, et Twitter saab praegu rohkem tuuseldada, kuigi firma keelustas poliitilised reklaamid juba eelmisel aastal. Arusaadavalt muutis samm mitmeid saabuvate USA presidendivalimiste poliitilisi taktikaid. Kuna mõju oli süsteemne ja kõiki osapooli piirav, päädis toonane otsus suhteliselt väikese poliitilise tormiga.Torm ei viinud ära kogu pahameelt. Nüüd usutakse, et presidendi algatusega liituvad vähemalt mitmed vabariiklastest aktivistid, kes alustavad ühel või teisel põhjusel sotsiaalmeedia vastu suunatud kohtuvaidluseid. Nende vastaspoolel on kasutada vähemalt kolme tüüpi ressursse. Need on raha, aeg ja punane nupp.Sotsiaalmeedia ettevõtetel on kohtus käimiseks piisavalt palju raha. Võib-olla isegi ebaõiglaselt palju, et kaebajaid lihtsalt pikale veniva protsessiga ära kurnata. Aeg puudutab presidendivalimiste lähedust, milles on meediaplatvormidel endiselt päris suur võim avaliku arvamusega manipuleerimiseks, sealhulgas vabariiklastest riigitüüri juurde pürgivate kandidaatide meediasignaalide tähistamiseks kasvõi hoiatustega. Platvormi omanik võib luua selle kasutamiseks erinevaid reegleid. Kasutaja peab nendega arvestama.""Punane nupp"" aga tähendab seda, et tegelikult rikuvad mitmed presidendi sõnumid kehtivaid platvormi kasutamise reegleid. Kohtuvaidluste lõpuni võiks nad kodanik Trumpi tegelikult oma keskkonnast välja heita.Paistab, et juba kaua vindunud protsess on jõudmas huvitavate sündmuste perioodi.Esmaspäevast neljapäevani võib Kristjan Porti tehnoloogiakommentaari kuulda Raadio 2 saates ""Portaal"". "
err,03.05.2021 23:03,ilm,https://www.err.ee/1608200059/otepaa-vallas-tegi-lorts-maa-kohati-valgeks,Otepää vallas tegi lörts maa kohati valgeks,"Et õhusooja oli vaid mõni kraad, muutus maa kohati valgeks.Suusatamise jaoks oli seda küll vähevõitu, kuid talvepealinna meenutas see pisut ometi. "
err,18.11.2020 21:34,Välismaa,https://www.err.ee/1160463/err-riias-latlased-tahistasid-iseseisvuspaeva-uhegi-rahvaurituseta,ERR Riias: lätlased tähistasid iseseisvuspäeva ühegi rahvaürituseta,"See, millise tundega käisid lätlased kolmapäeval peretsi Riia Vabadussamba juures lilli toomas, on sama palju väärt kui kümnete tuhandete õlg-õla kõrval hümni laulmine Daugava kaldapealsel,mis sel aastal jäi viiruse leviku tõttu ära, vahendas ""Aktuaalne kaamera"".Tavatu küll, aga Lätis ei toimunud tänavu riigi sünnipäeval ühtki rahvaüritust. Saatuse tahtel oli samamoodi ka kevadel, mil Läti taasiseseivumisest möödus 30 aastat.""Igal põlvkonnal on oma väljakutsed. 102 aastat tagasi tuli jõuga võidelda meie riigi iseseisvuse eest. Ja nad saavutasid selle! 30 aasta eest tuli meie riigi iseseisvus taastada ja me tegime seda! Praegu on meil väljakutse ületada pandeemia. Ja meil õnnestub see!""kõneles peaminister Krišjanis Karinš.Seimi pidulik istung siiski toimus, aga kaugtöö vormis nii, et saadikud viibisid oma fraktsiooniruumides erinevais parlamendihooneis.
										ERR Lätis: lätlased tähistasid taasiseseisvumispäeva jälle virtuaalselt									""Täna, riigi sünnipäeval, avaldame erilist austust meditsiinitöötajaile - arstidele, nende abidele, õdedele, sanitaridele -, kõigile, kes riskivad praegu ennastsalgavalt oma tervisega,"" ütles seimi esimees Inara Murniece.Nutikad muusikud ja kontserdikorraldajad pakkusid kolmapäeval tipptasemel esinemisi, mida seekord võis vaadata tasuta ja oma kodus.President Egils Levits saatis eraldi tervituse kodust kaugel, laias ilmas elavaile lätlastele. Riigipea hinnangul pole kunagi varem olnud kodu- ja välislätlased nii põimunud kui praegu.""Kirikud, pühapäevakoolid ja kultuuriühendused kindlustavad läti keelt ja elustiili. See on teie panus Läti rahva kestvuse ja arengu heaks 21. sajandil,"" sõnas Levits.Lätis on diasporaa toetamiseks ka eraldi seadus ning paljud on koroonaajaks kas ajutiselt või päriselt tulnud Lätti tagasi.Riias Vabadussamba juures viibinud ERR-i korrespondent Ragnar Kond rääkis, et tänavusel tagasihoidlikul iseseisvuspäeva tähistamisel ei ole näha autodel Läti lippe lehvimas, ära jäi pidupäevasaluut ning polnud ka kaitseväe paraadi. Aga inimesed on siiski Vabadussamba juures ning jalutavad linnas.""Kui ei õnnestunud sel aastal korraldada valgusfestivali, siis on ikkagi valgustatud Läti lipu värvidega Vabadussammas,"" lisas Kond.Ta märkis, et Läti kaalub koroonaviiruse leviku tõttu praegu tõsiselt kõikide koolide kaugõppele saatmist, kuid seda otsust veel tehtud pole. "
err,25.07.2020 21:13,Eesti,https://www.err.ee/1116970/laitse-rallipargis-kogunesid-vanad-autod,Laitse rallipargis kogunesid vanad autod,"Rahvusvahelist 25+ sõidukute kokkutulekut ja väljanäitust Youngtimer Camp peetakse Laitse rallipargis juba neljandat korda, vahendas ""Aktuaalne kaamera"". Korraldaja ja Laitse Rallypark omanik Üllar Suvemaa ütles, et esimesel aastal osales umbes 150 autot, täna oli registreeritud 334 sõidukit. Uudistamiseks olid kohal ka vanemad sõidukid, kuid ürituse fookus on autodel vanuses 25-35 aastat.""25+ autod on inimestele suhteliselt kättesaadavad ja täna see hobiauto liikumine on väga laialt levinud ja see kriitiline mass inimesi või harrastajaid on niimoodi lihtsam kokku saada. Oldtimeritega on natuke keerulisem, need on natuke vanemad, kapriissemad, kallimad, harrastajaid vähem,"" rääkis Suvemaa.Osalejate seas on tähtsal kohal nii huvi autosid uudistada kui ka võimalus teiste autoomanikega suhelda.Parimad näitusel osalenud pälvisid päeva lõpus ka autasu.   Ülekande alguseni jäänud Ülekanne on lõppenudOTSEKopeeri HTML kood.Jaga 12   00:00 / 00:00LiveLaadimine   "
err,08.09.2020 10:14,Tele/raadio,https://menu.err.ee/1132361/doktor-martini-jargmisel-aastal-ilmuv-hooaeg-jaab-sarja-viimaseks,"""Doktor Martini"" järgmisel aastal ilmuv hooaeg jääb sarja viimaseks","Sarjas peaosa mängiv Martin Clunes ja sarja stsenarist Philippa Braithwhite teatasid pressiteate vahendusel, et nad on sarja tegemist väga nautinud, kuid tunnevad, et nüüd on aeg hüvasti jätta, kirjutab Independent.""Kui me selle sarjaga 2004. aastal alustasime, ei osanud me üldse oodata, et meie lojaalsed vaatajad toriseva doktori nii hästi omaks võtavad,"" lisasid nad.Sarja viimast hooaega hakatakse filmima 2021. aasta kevadel ning see linastub sama aasta lõpu poole.""Doktor Martin"" räägib arstist, kes loobub edukast kirurgikarjäärist Londonis ning kolib väikesesse rannakülla. Mitte just kõige osavama suhtlejana tekitab uus doktor kohalike seas palju elevust ja sekeldused ei lase end kaua oodata.ETV eetris on ""Doktor Martin"" argipäeviti kell 17.40. 8. septembril on eetris kuuenda hooaja viimane osa ning 9. septembril algab sarja seitsmes hooaeg.Lisaks on ""Doktor Martini"" kõiki üheksat hooaega võimalik vaadata Jupiteris. "
err,19.10.2020 22:14,Eesti,https://www.err.ee/1148890/enne-kolme-aastat-eesti-toimivat-rannakaitsesusteemi-ilmselt-ei-saa,Enne kolme aastat Eesti toimivat rannakaitsesüsteemi ilmselt ei saa,"Raketisüsteemid peavad soovimata külalist eemal hoidma selle asemel, et temaga jännata, kui ta juba kohal on. Rannakaitse raketisüsteemid on nüüd Eesti hankekavades, keskmaa õhutõrjet kümne aasta arengukavas praegu pole. Kuid mõlema süsteemi omandamiseks on juba valmistutud. See puudutab radari- ja sidesüsteeme, vahendas ""Välisilm"".""Meil on olemas väga hea 3-B ehk Eesti-Läti-Leedu mereolukorra teadlikkuse vahetamise pilt. Kui meie sisestame siit info, siis see läheb automaatselt Lätile ja Leedule ja vastupidi. Ja juhtimine ja olukorrateadlikkus merel on kõige alus,"" ütles mereväe ülem kommodoor Jüri Saska.Lähinaabritel on kasutusel paar erinevat süsteemi. Poola on toonud oma rannakaitseseadeldise Eestisse ning harjutanud nädal aega koos mereväega. Poola kasutab Norra süsteemi NSM. Rootsil on oma SAAB-i toode, mida meie mereväe ohvitserid on ka õppimas käinud. Soomlased vahetavad Rootsi süsteemi välja Iisraeli Gabrieli vastu. Laskekaugus on kõigil üle 150 kilomeetri. Läti teeb samuti eeltööd nagu Eesti.""Vähemasti mina tahaksin seda, et see oleks regioonis kasutusel olev asi. Kuna arendus on väga kiire, siis on hea, kui meil on partnerriike, kelle juures käia šnitti ja matti võtmas,"" sõnas Saska.Kommodoor Saska pingutab selle nimel, et Balti riigid arendaks oma laevastikke ühiselt, kui laevade eluiga kümnendi lõpus täis saab. Ka randa võiks naabrid ühiselt kaitsta. Relva-, radari- ja sidesüsteemid peaks sel juhul olema ühildatavad.
										Kaitseministeeriumi uueks kantsleriks saab Kusti Salm									""Kas Eesti või Läti või Leedu hakkavad üle üksteise territooriumi relvasüsteeme kasutama regioonipõhiselt - mis, mina arvan, on mõistlik -, on tegelikult ikkagi poliitikute pärusmaa. Aga me peaks tegema ja ettevalmistama selliselt, et me sõdime nagu regioon ehk kolm Balti riiki ja mitte igaüks eraldi,"" ütles Saska.Rannakaitse osa on ka meremiinid. Selles valdkonnas pole meil mereväe ülema sõnul midagi.""Saame algses faasis seda tegema hakata sellega, mis meil täna on. ""Vambola"" on täiesti võimeline piiratud mahus miine veeskama. Kuidas seda edaspidi teha, on tulevases arengukavas kindlasti arutelu all,"" rääkis Saska.Riigikaitsekomisjoni liige, reservkolonel Leo Kunnas (EKRE) peab keskmaa õhutõrjet teiseks lüngaks, mis tuleb täita. Tema sõnul oleks pidanud selle juba plaanidesse võtma.""Miiniveeskamine ja rannakaitse on nüüd poliitilisel tasandil otsustatud ja seda hakatakse tegema. Aga samamoodi oleks võinud teha rakendusplaani ja otsustada ära keskmaa õhutõrje. /.../ Kui me ei suuda tervet pataljoni teha korraga, siis võime ju võtta leedulastest eeskuju ja teha pool pataljoni,"" rääkis Kunnas.Eestil on olemas lähimaa õhutõrje Mistral rakettide näol, mis toimib viie kilomeetri peale ja eelkõige kopterite vastu. Naabrid, soomlased ja leedulased on keskmaa õhutõrje hankinud - mõlemad kasutavad samasugust süsteemi.""Soomlastel on väga tugev õhukaitsesüsteem tervikuna - maapealne, õhutõrje. Nad kasutavad NASAMS-i, mis on USA raketid, ja Norra koostöös õhutõrjesüsteem, keskmaa. Leedu ostis NASAMS-süsteemid, nagu on Soomelgi,"" selgitas õhuväe ülem kolonel Rauno Sirk.
										Eesti loodab hankida laevatõrjerakette koos Lätiga									Muuseas, 2010. aastal käisid Eesti esindajad Norras sellesama süsteemiga tutvumas. Tollal olid uudistajate seas ka Soome kaitseväelased. Kuid süsteeme on teisigi.""Iisraelil on väga hea süsteem, kui vaadata parameetreid paberil. Prantslastel MBDA,"" märkis Sirk.Eesti pilvine ilm töötab meie kasuks - mida kõrgemal vastane lendab, seda raskem on temal rünnata ja märki tabada. Seda õpetasid näiteks 2008. aasta Gruusia sõja alguspäevad.""Esimeste päevade jooksul Venemaa kaotused olid päris suured. Kaotati ka selline lennuk nagu TU-22, mis peaks lendama kõrgemal ja olema tükk maad paremini kaitstud. Sealt on see õhutõrje efektiivsus väga hästi näha. Peale neid kaotusi õhutegevus korra seiskus, hinnati ümber ja lennukid võtsid tükk maad kõrgemad trajektoorid. Ei lennanud seal enam kolme või viie kilomeetri peal, vaid läksid kümne kilomeetri peale,"" selgitas Sirk.Õhukaitse koosneb maapealsest juhtimisest, radaritest ning aktiivsest õhutõrjest. NATO õhuoperatsioonide kontrolli- ja ettekandekeskused avati Leedus, Lätis ja Eestis üheaegselt tänavu jaanuaris. Statsionaarsed ja liikuvad radarid on samuti olemas. ""Sirk ütles, et grusiinide algse edu peamine põhjus oli välja arendatud terviklik õhukaitsesüsteem.""Grusiinidel, mina tean, oli Iisraeli süsteem Spider. Midagi analoogset, mis on pakkumisel olnud Eesti poolel. Kõike juttu ma ei saa eetrisse rääkida. Seal mängis väga suurt osa terviklik õhukaitse. Kuigi see ei olnud neil välja ehitatud, aga nad olid aru saanud, et tähtis on koordinatsioon, informatsioon ja õhuseire,"" selgitas Sirk.
										Kaitseministeeriumi arengukava näeb ette rannakaitsesüsteemi aastaks 2025									Kui kiiresti aga saab Eesti endale rannakaitse? Kaitseinvesteeringute keskuse direktor Kusti Salm ütles, et aasta lõpuks peab olema teada, millist süsteemi tarvis on, et järgmise aasta alguses hange välja kuulutada. Personal tuleb koolitada, uued süsteemid radarite ja sidesüsteemidega ühildada.""Kui täna on 2020. aasta lõpp, siis igasuguseid vahepealseid tegevusi on võimalik teha kiiremini, aga enne kolme aastat toimivat rannakaitsesüsteemi Eestis tõenäoliselt ei jõua teha,"" märkis Salm.Hinna valem on soetus, opereerimine ja elutsükli kulud. Viimased võivad rannakaitserakettide puhul olla pool hinnast. Odavam on naabritega koostööd teha.""Me räägime täna just neil päevil läbi lätlaste, poolakatega. Soomlased on hiljuti oma süsteemid just asendanud, aga ka nende kogemusi üritame, nii palju kui võimalik, enda plaanide tegemisel arvesse võtta,"" ütles Salm.Keskmaa õhutõrjesüsteemidel hoiab kaitseinvesteeringute keskus juba praegu silma peal. Esimesed tutvustajad on kohal.""Meil on ameeriklastega koostöös projekt käimas, mis keskendub sellele, kuidas luua radaripilti ning sidesüsteemide ühildatavus, et me suudaks ise kunagi hangitavad õhutõrjesüsteemid võimalikult kiiresti tööle panna,"" selgitas Salm.""Erinevad firmad - NASAMS on pakkunud, siis MBDA peaks kohe tulema ja Iisrael,"" ütles Sirk.Kokkuvõtteks, nii ranna- kui ka õhukaitse vallas on olukorrateadlikkuse kohapealt osa eeltööd tehtud. Liitlastega on nende süsteemide ühildamist meie juhtimise ja radaripildiga proovitud. Naabrid kasutavad kohati samu relvi. Tootjariikidest nimetasid väeliikide ülemad korduvalt Norrat ja Iisraeli. Aga tootjaid on veel.Hurt: Eestil ei saa kunagi olla piisavalt kaitsevõimetRahvusvahelise kaitseuuringute keskuse teadur Martin Hurt rääkis ""Välisilmale"" antud intervjuus, et naaberriigi Venemaa tõttu ei saa Eestil kunagi olla liiga palju kaitsevõimet.""Paiknedes seal, kus me oleme, meil ei saa kunagi olema kaitsevõimet piisavalt, vaadates meie idanaabrit. Kui (kaitse)rahastust tõstetakse, siis see kindlasti on positiivne. Küsimus on täpselt, kuidas seda kõige paremal moel ära kasutada,"" rääkis Hurt.""Ja võrdluses teiste liitlaste ja naabritega me peame alati pisut paremas olukorras välja paistma selleks, et me saaks ise argumente juurde, kui me tahame NATO-lt midagi saada. Kas me tahame vägesid juurde või mingeid õppusi või midagi muud taolist,"" lisas ta.Eestil on puudu hulk sõjalisi võimekusi, mis on näiteks Soomel, kuigi viimane pole isegi NATO liikmesriik. Hurt märkis, et Eestil on olnud vähe aega oma kaitsevõimet arendada.""Võime arendus on ju iseenesest tegevus, mis võtab aastakümneid aega, kui seda põhjalikult teha. Ja meie oma 30 aastaga pole lihtsalt nii kaugele jõudnud. Meil ei ole ka vana varustust ja vana kogemust, mida siin ära kasutada. Me oleme endiselt oma sõjalist kaitsevõimet üles ehitamas. Ja mitte ainult sõjalist, ikkagi laiapindses riigikaitses me oleme oma esimesi samme astumas,"" rääkis teadur. "
err,04.04.2021 17:22,Muusika,https://menu.err.ee/1608165289/karmo-nigula-amor-trio-lood-joudsid-minuni-keskkoolis,Karmo Nigula: Amor Trio lood jõudsid minuni keskkoolis,"Näitleja Tõnis Rätsepa sõnul oli üheks Amor Trio sündimise põhjuseks see, et muusik ja luuletaja Juhan Viiding polnud terve aasta käinud laulutunnis. ""On kooli viimane aasta ja üks päev enne eksamit ütles ta mulle, et homme on laulueksami komisjon, ta pole tundigi viibinud laulutunnis, saab seal puuduliku ja langeb koolist välja,"" selgitas Rätsep ja lisas, et tuletas Viidingule seepeale meelde, et ta kasutaks oma tutvusi teatri- ja muusikamuuseumis, kus ta varem töötas. ""Võtaks sealt modernlööklaulu vihikuid, läheks koolimajja ja teeks sealt ühe valiku, õpiks midagi, et ta igal juhul astuks eksamil üles.""Viiding astus eksamil üles isa 1930. aastate kostüümis. ""Kui ta kostümeeritult lavale ilmus, siis see tuli nii erandlik ette, seltskond oli jahmunud, et mis see nüüd on ja mis juhtus,"" mainis ta ja rõhutas, et eksami sai Viiding tänu sellele muidugi tehtud. ""Pärast seda pöördus meie poole vanema kursuse õpilane Lembit Ulfsak, kes küsis, et kas te ise ka aru saate, mida te teete, et võtke mind ka punti!""
										Burgerirestorani pidav Fleur Sprenk: jäin ilma oma kodust ja elasin restorani laos									Selgituse peale, et neil tegelikult punti ei ole, pakkus Ulfsak hoopis välja mõtte, et võiks minna televisiooni. ""Ta ütles, et on Mati Talvikuga tuttav ning lubas Talviku ära rääkida,"" mainis Rätsep.Karmo Nigula sõnas, et tema jõudis Amor Trio lugudeni juba keskkoolis. ""Me olime Ott Raidmetsaga klassivennad, oli tulemas kooliball ja tuli üks klassivend, kes ütles, et ballile on bändi vaja,"" mainis ta ja lisas, et seepeale uuris klassivend, kas me oleme kuulnud midagi sellisest grupist nagu Amor Trio. ""Me ei olnud kuulnud Amor Triost midagi, aga kuna Tõnis Rätsep oli meie lavakõne õppejõud Vanalinna hariduskolleegiumi teatriklassis, siis läksime tema juurde, Tõnis kirjutas meile käsitsi need noodid ja oli nõus seda bändi meiega koos tegema.""Nende loodud ansambli nimi polnud aga mitte Amor Trio, vaid hoopis Ühe Õhtu Kvartett. ""See juhtus praeguseks 11 aastat tagasi ja me tegutsesime umbes viis aastat, reklaami me omale ei teinud, vaid see levis kuidagi suusõnaliselt, et selline bänd on olemas, kes laulab Amor Trio lugusid,"" sõnas Nigula ja rõhutas, et kui nad kõik lavakunstikooli läksid, siis jäi aega vähemaks ja bänd lõpetas tegutsemise.Saates esitasid Nigula, Raidmets ja Velberg ka loo ""Natascha"":  Ülekande alguseni jäänud Ülekanne on lõppenudOTSEKopeeri HTML kood.Jaga 12   00:00 / 00:00LiveLaadimine  "
err,04.06.2020 17:55,Raadiouudised,https://www.err.ee/1098574/otepaal-tahistati-eesti-lipu-136-aastapaeva,Otepääl tähistati Eesti lipu 136. aastapäeva,Ragnar Kond 
err,15.08.2020 17:31,Vormel-1,https://sport.err.ee/1124311/mercedesed-jatkasid-hispaanias-domineerimist-ka-kvalifikatsioonis,Mercedesed jätkasid Hispaanias domineerimist ka kvalifikatsioonis,"Viimasel kolmel korral Hispaanias võidutsenud kuuekordne maailmameister Hamilton oli meeskonnakaaslasest kiirem 0,059 sekundit, kolmandana alustab pühapäevast lõppsõitu Max Verstappen (Red Bull; +0,708) ning tema järel Racing Pointi sõitjad Sergio Perez (+0,898) ja Lance Stroll (+1,005).Stardirivis järgnevad neile Alexander Albon (Red Bull), Carlos Sainz (McLaren), Lando Norris (McLaren), Charles Leclerc (Ferrari) ja Pierre Gasly (AlphaTauri). Pühapäevane lõppsõit algab Eesti aja järgi kell 16.10. "
err,14.01.2021 19:09,Korvpall,https://sport.err.ee/1608073576/kaheksakesi-manginud-kalev-cramo-jaks-sai-otsa,Kaheksakesi mänginud Kalev/Cramo jaks sai otsa,"Kui avapoolajal suutis vaid kaheksakesi Venemaale sõitnud Kalev/Cramo kohtumist enam-vähem tasakaalus hoida, siis kolmanda veerandi lõpuks pääses Saraatov üheksaga juhtima.Neljandal perioodil suutsid külalised visata vaid kuus silma ja lõpuks teenis eelmised kolm kohtumist kaotanud Saraatov kindla 26-punktise võidu.Kalev/Cramol oli probleeme visketabavusega, sest väljakult teele saadetud üritustest läbis rõnga vaid 28% (19/68), kuigi lauavõitlus oli praktiliselt võrdne (44:43 Kalev/Cramole).Chavaughn Lewis oli 13 punktiga Kalev/Cramo resultatiivsem, napilt kogunes kaksikduubel Maurice Kempile (kümme punkti ja kümme lauapalli). Martin Dorbek panustas koguni kuue ründelauapalliga. Ülaplatsimeheks kerkis 24 silmaga võitjate Nikita Mihhailovski.Kalev/Cramol on sel hooajal kirjas üks võit ja seitse kaotust, millega hoitakse 13 tiimi seas eelviimast kohta. Saraatov on kuue võidu ja viie kaotusega hetkel kuues ehk tagaks pääsu play-offi. "
err,29.04.2021 16:06,Eesti,https://www.err.ee/1608195031/ppa-mereuksus-viiakse-2022-aasta-lopuks-ule-uude-sadamasse,PPA mereüksus viiakse 2022. aasta lõpuks üle uude sadamasse,"Selleks on siseministeeriumile eraldatud 4,2 miljonit eurot Hundipea sadama arendusprojekti ehitustöödega alustamiseks. Siseminister Kristian Jaani ütles otsust kommenteerides, et kaimeetrite vähendamine loob edaspidi miljonites eurodes kokkuhoidu.""Loome Hundipea sadamasse erinevate ametkondade vaheliseks koostööks sobiva taristu. Selleks paigutame politsei- ja piirivalveameti mereüksuse Süsta sadamast ümber Miinisadama ja Hundipea sadama territooriumile. See annab meile võimaluse vähendada riigisadamate kaimeetrite mahtu, sest meil jääb edaspidi ära Süsta sadama kaide renoveerimine ja sealse taristu väljaehitamine,"" ütles Jaani. PPA Hundipea sadama mereüksus valmib 2022. aasta lõpuks. Võimalusel alustatakse tegevustega 2021. aastal.""PPA mereüksuse paigutamine Miinisadama ja Hundipea sadama territooriumile otsustati valitsuses juba mõned aastad tagasi. Nüüd on meil võimalus töödega alustada. Vältimaks erakorraliste remonttööde riigieelarvelist finantseerimist Süsta sadamas müüakse Süsta sadam perioodil 2022-2023. Müügituluga saame katta uue PPA Hundipea sadama mereüksuse arendamisega seotud kulud,"" lisas Jaani. Politsei- ja piirivalveameti kaldabaaside ühendamiseks eraldab riik siseministeeriumi eelarvesse 2022. aastal 4 226 000 eurot. Süstast vabanevad kinnistud võõrandatakse Riigi Kinnisvara Aktsiaseltsile.  "
err,02.09.2020 11:02,R2 Portaal,https://novaator.err.ee/1130116/veebipoodide-edu-muudab-e-kaubanduse-hiiud-kontrrevolutsionaarideks,Veebipoodide edu muudab e-kaubanduse hiiud kontrrevolutsionäärideks,"Üha paremat üha odavamalt soovides osutub kitsaskohaks soovija ise ehk inimene. Ühelt poolt on selle taga üha võimatumaks muutuv soov ja teisalt kasvavad raskused taolise soovi täitmisel.Soovidega juhitakse ettevõtlust, kuna klient maksab vaid soovide täitmise eest. Kitsaskohtadega innustatakse tehnilist innovatsiooni, kuna vastasel juhul jäävad takistused ületamata ja äri seiskub. Viimase sajandi jooksul on püsinud antud algoritm enam-vähem rutiinis. Erandiks olid ootuspärased kriisid Venemaa revolutsiooni, kahe maailmasõja ja kolme-nelja börsivapustuse näol.Traagika hinnaga on kriisid innovatsiooni katalüsaatorid. Maailm ei jää kriiside ületamisel finišijoone ületanud sportlasena kohapeale väsinult seisma, vaid reageerib uue ja energilise arenguhüppega. Paremaks muutuvas maailmas kasvab tarbimine, inimesi sünnib juurde, ettevõtlus areneb jne. Lõpuks hakatakse tahtma veelgi rohkem, paremat ning seda veelgi odavamalt. Saabub uus kriis.Praeguseks ollakse jõudnud faasi, milles tehakse masinatega enamus tootvast tööst, aga masinale annab juhiseid inimene. Tema on seni kõige võimekamana osanud öelda, mida ja kuidas tuleks midagi uut valmistada. See aeg hakkab vist otsa saama ja lähenemas on uus kriis. Inimesed ei oska üha keerukamas maailmas enam piisava tõhususega õigeid otsuseid teha. Samal ajal täidavad osa masinaid juba inimesele kuulunud otsustusprotsesse.Näiteid leiab logistikast ja laomajandusest. Suurte tootjate juurest on kadumas toodangut täis laod ja suurte kaupluste juures muudetakse suured laopinnad kaubanduspinnaks. Toodang seisab üha lühemat aega. Kuna ostule ei lisandu ladudes viibimisega sündivaid lisakulutusi, siirdub kokkuhoid ostjatele. Tootmine liidestub üha vahetumalt tarbimisega. Suurtel turgudel on ohus juba ka vahelüliks olevad kaubanduskeskused, sest tootja juurest jõuab aina rohkem kaupu otse kodudesse.
										Amazon ostab mõjuvõimu kasvatamiseks üha uusi lennukeid									Vahelüliks on ekraanidele isuäratavalt suurt ja konkurentsitult odavamat kaubavalikut koondavad veebipoed. Vormiliselt on see ju see, mida kõik soovivad. Järelikult on tegemist arenguga, mida ei õnnestu peatada. Alternatiiv on väiksem, aeglasem ja kallim kaup, millele peab ise poodi järele minema. Viimane tähendab lisaks veel märgatavat ajakulu. Veebikaubandus kasvab jõudsalt, osaliselt koroonaviiruse kriisi sunnitud vanu harjumusi unustava ja uut õpetava kogemuse tõttu.Veebikaubanduse edu stimuleerib kasvu. Palgatakse juurde uusi töötajaid. Maailma edukaim Amazon palkas kevadise kriisi ajal juurde kümneid tuhandeid töölisi. Sarnaselt tegutsesid paljud veebiettevõtted ja samas ka traditsioonilised poed. Viimaseid sundis uudne inimtühjade kaubanduskeskuste olukord ehitama klientideni kaupa tarnivat silda. Kuigi viirusekriis andis vahepeal natukene järele, jätkub sama isegi kasvavas tempos. Kõiki sunnib tagant konkurents reageerida kliendi kasvavatele kapriisidele, mida ise võidu kultiveeritakse.See toob pudelikaela temaatika juurde tagasi. Viirus ei vähendanud soovi uute ja odavamate asjade järele. Pigem rõhutab isegi süvenev majanduskriis vajadust üha odavama hinnasildi järele. Seetõttu kasvab kaubanduses tegutsevate inimeste töökoormus soovitavalt sellest aeglasemalt kasvavate palgakuludega. Töise koormuse kasv ja palga ostujõu stagnatsioon või koguni langus toovad esile inimeses töövõime piirid koos enesekaitsereaktsioonidega. Nendeks on varjatud ja avalik pahameel, individuaalne ja organiseeritud vastutegevus jne.Selle peale on sunnitud omakorda reageerima tööandja. Juhul kui konkurentsi hinnasurve on juba sundinud tegevusprotsesse optimeerima, saabub ühel hetkel punkt, milles töötajate olukorda ei saa enam parandada kulutusi kasvatamata. Aktuaalseks muutub rahulolematuse väljajuurimine ehk vägivald. See peaks käivitama siis ühel hetkel järgmise revolutsiooni.Võimalik, et Amazon on juba sedavõrd tõhusaks muutunud organisatsioon, et konkurentsis püsimine eeldab töötajate protestimeelsuse mahasurumist. Hiljuti avaldaski ettevõtte töökuulutuse, milles otsitakse vastuluureanalüütikuid. Vajadus oleks kahe sellise eksperdi järele. Kaupade ja teenuste omahinna kasvu ohu tõttu vist ei tohikski rohkemaid palgata. Analüütikute ülesandeks on jälgida äri ohustavate maailmasündmuste kõrval töötajate kogukondades mässumeelsuse ja organiseerumise algeid.Praeguse aja tavade järgi – Amazon ees ja teised järel. Arengu taga pole mõtet otsida kurjust, vaid tõhususe kasvu, mida tänaseni kõrgelt hindame.Esmaspäevast neljapäevani võib Kristjan Porti tehnoloogiakommentaari kuulda Raadio 2 saates ""Portaal"". "
err,22.11.2020 18:33,Jalgpall,https://sport.err.ee/1162006/psg-murdis-lyoni-neli-aastat-ja-80-mangu-kestnud-kaotuseta-seeria,PSG murdis Lyoni neli aastat ja 80 mängu kestnud kaotuseta seeria,"Pariisi Saint-Germaini naiskonna ja kogu kohtumise ainsa värava lõi kümnendal minutil Prantsusmaa koondislane Marie-Antoinette Katoto.See oli viiel viimasel aastal Meistrite liigas triumfeerinud Lyonile koduliigas esimeseks kaotuseks alates 2016. aasta 12. detsembrist, mil jäädi samuti 0:1 alla PSG-le. Kokku ei suutnud vastased Lyoni murda 80 järjestikuses liigamängus.Prantsusmaa naiste kõrgliigatabelis on PSG-l üheksa vooru järel 25, Lyonil teisena 24 punkti. "
err,27.03.2021 10:34,Tervis,https://novaator.err.ee/1608156919/plastineeritud-surnud-voivad-igavesti-tennist-mangida,Plastineeritud surnud võivad igavesti tennist mängida,"Kujutame nüüd korraks ette, et mingil põhjusel on tekkinud vastupandamatu soov enda või kellegi teise keha pärast surma säilitada ja võib olla isegi kusagil avalikult näidata. Kuidas seda teha?Üks variant on teha Vana-Egiptuse vaimus muumia. Lisaks mumifitseerimisele on aga aegade jooksul välja mõeldud veel hulk looduslikke ja tehislikke praktikaid. Nende hulgas näiteks kuivatamine või hoiustamine alkoholis või soolvees. Need on olnud valdavalt seotud religiossete praktikatega.Surnukehade või nende elundite säilitamine on olnud läbi ajaloo pigem erandlik nähtus ja valdavalt on need siiski võimalikult kiiresti maetud või mõne muu rituaaliga nii-öelda ära saadetud.Anatoomia mõttes toimus balsameerimises oluline murrang 17. sajandil, kui Itaalias arenes välja oskus valmistada anatoomilisi vahamulaaže. Need kujutasid esialgu hea tervise juures olevaid inimkehasid ja elundeid, kuid patoloogiaõpetuse tähtsuse kasvades hakati valmistama ka haiguslikke õppevahendeid.17. sajandil hakati valmistama märgpreparaate, ehk erinevates lahustes säilitatavaid elundeid. Need olid näidised haigustest, vägivallatunnustest, väärarengutest ja muust taolisest, ehk klassikalised ""ajud purgis"", mida nüüdsel ajal peamiselt õudusfilmides interjöörielementidena kasutatakse. Kaasaegne mumifitseerimine ehk plastineerimineTänapäevasel on inimkeha säilitamiseks ilmselt parim variant selle plastineerimine. Plastinatsioon ehk plastineerimine on tehnoloogia, mille käigus keha kuivatatakse ning kehavedelikud asendatakse polümeersete materjalidega, nagu näiteks silikoon.
										Vaktsineerimine hävitas rõuged									Pärast surnukeha lahkamist eemaldatakse nahk, side- ja rasvkude ning väljutatakse kehast vedelikud ja rasvad.  Seejärel pannakse keha või üksikelund umbes 25 miinuskraadi juures neljaks-viieks nädalaks atsetoonilahusesse.Atsetooni eesmärk on imada välja ja asendada kehas kogu selle rakkudes olev vedelik. Järgmise protseduurina asetatakse keha vedelasse silikooni või mõne muu analoogse ainesegu sisse ja kuumutatakse ning viiakse keskkond vaakumisse. Selle käigus asendub atsetoon omakorda polümeeriga ja rakud täituvad vedela plastikuga.Viimaks viiakse keha kambrisse, kus see spetsiaalse gaasi abil tasapisi tahkub. Protsess on aeglane ja võib kesta mitu kuud, kuid tulemuseks on kuiv, lõhnatu ja hästi säiliv, loomuliku kuju ja värviga loomutruu eksponaat. Lihased näevad välja nagu vinnutatud liha ja kui katsuda, oleks sõrmede all justkui midagi plastikule sarnast.Plastineerimismeetodi looja Gunther von HagensPlastineerimismeetod on võrdlemisi värske: see patenteeriti 1970. aastate lõpus ning selle looja ja tuntuim arendaja on saksa anatoom Gunther von Hagens. Ta töötas nooruses Heidelbergi Ülikoolis assistendina ja nägi seal plastikusse valatud elundeid. Tulemuseks oli suuremas vormis läbipaistvasse plastikusse valatud elund, mille puhul jäi materjal kuubikuna elundit ümbritsema.Von Hagensile avaldas suurt muljet, kui hästi elundid sel moel säilisid. Siiski jäi aga kripeldama, et miks peab olema plastik valatud elundi ümber ning tekkis ka idee siduda see kudedega hoopis seestpoolt. Mõned aastad kulusid katsetusteks. Esimene õnnestunud plastinaadiks sai üks neer.
										Umami teekond ametlikuks põhimaitseks oli pikk ja konarlik									Von Hagens on ühtlasi Eestiski tuntud 1995. aastal avatud anatoomianäituse ""Body Worlds"" ehk ""Kehamaailmad"" autor. Teda tuntakse ka tema musta kaabu järgi ning hüüdnimeks on tal Doktor Surm.Kas plastineerimine on eetiline?Plastineerimine on paljude silmis väga vastuoluline tegevus. Eriti algusperioodil peeti selle eetilisuse teemadel tuliseid vaidlusi ning on hulk inimesi ja rühmitusi, kes peavad seda tänaseni vastuvõetamatuks.Näiteks on kaheldud, kas on ikka piisavalt lugupidav fikseerida surnukeha erinevatesse poosidesse. Von Hagensi näitustel saab näha kehasid muuhulgas nii jooksuasendis kui ka tennisemängijatena. Plastinaate on üles seatud isegi vahekorras olevatena. Nii-öelda liikumises olemine on aga oluline aspekt, mis eristab plastinaatide eksponeerimist näiteks muumiate eksponeerimisest.Von Hagens ise probleemi ei näe ja põhjendab seda nõnda, et iga plastinaat on mõeldud erinevate anatoomiliste tunnuste näitlikustamiseks, näiteks lihaste kasutamisel sportimisel. Erinevad asendid on valitud selleks, et konkreetsed muutused kehas paremini esile tuua ning et inimene suudaks anatoomiaga hõlpsamalt suhestuda. Kust on plastineeritavad kehad pärit?Teine suur probleem, millega plastineerimismeetodi viljelejatel aastate jooksul on tulnud  kokku puutuda, on kahtlustused kehade päritolu kohta. Seda kriitikat pareeritakse argumentidega, et dr Hagensi meeskonna töö ja näitused on võimalikud tänu doonorite suuremeelsusele, kes pärandasid oma kehad surmajärgseks kasutamiseks eesmärgiga aidata teadmiste vahendamisele kaasa.Siiski on ka mõned erandid, nagu näiteks haruldaste deformatsioonidega elundid, looted ja proovid, mis on saadud anatoomia ja morfoloogia instituutide kogudest. Väidetavalt on surmajärgseks plastineerimiseks soovi avaldanute hulk suurem kui plastineerijate võimekus kehasid töödelda. Doonorite kokkuleppel nende isikuid ja surma põhjuseid ei avaldata. Keskendutakse kehale, mitte isikuloole. Plastinaadid Eesti TervisemuuseumisPaaril viimasel aastakümnel on plastineerimine maailmas üsna laialt levinud ja nii on plastinaadid leidnud tee ka Eesti Tervisemuuseumi kogudesse ja näitusesaali. Muuseumi kogudes on suurusjärgus 40-50 plastinaati ja need pärinevad Peterburi Sõjameditsiini Akadeemiast. Väljapanekut või mõnd muuseumitundi külastades saab põnevamaid neist ka näha. 2011. aastal teatas Gunther von Hagens avalikkusele, et ta põeb Parkinsoni tõbe ja soovib, et pärast surma tema keha plastineeritaks. Tema soovil jagatakse tema keha osadeks ja eksponeeritaks eri paigus üle maailma, sest sel moel saab ta enda sõnul õpetada anatoomiat üheaegselt mitmes kohas korraga. Võibolla satub tükike vanahärrast kunagi ka Eesti Tervisemuuseumi näitusesaali. "
err,28.07.2020 12:40,Raadiouudised,https://www.err.ee/1117676/kolmapaeval-sajab-paljudes-kohtades-vihma,Kolmapäeval sajab paljudes kohtades vihma,
err,18.02.2021 11:46,Jalgpalli Eesti koondis,https://sport.err.ee/1608114157/naiste-jalgpallikoondis-kogunes-valiksarja-viimaseks-manguks,Naiste jalgpallikoondis kogunes valiksarja viimaseks mänguks,"Kolmapäeval kogunenud naistekoondislastel paljudel liigad ei käi, ollakse ettevalmistusperioodi keskel. Sellegipoolest tuleb teisipäevaseks valikmänguks Sloveeniaga hästi valmis olla.""Olukord on täiesti uus, pole mitte kunagi varem koondisemängu mänginud veebruaris, talvel, miinuskraadides. Kindlasti vorm ei ole tipus ja ei saagi olla, aga me kõik oleme sellises olukorras, nii et tuleb võtta maksimum sellest, mis meil on,"" kommenteeris koondise ründaja Signy Aarna.Kohtumine oleks pidanud toimuma oktoobris pärast kohtumist Hollandiga, lükati aga vastast tabanud viirusepuhangu tõttu edasi.""See oli väga kahju, et meil ei olnud võimalik seda mängida sügisel, olime väga-väga valmis selleks teiseks mänguks, meil oli raske mäng olnud Hollandiga, mis õpetas meile jälle mõned asjad selgeks. See oli meile suur pettumus, et ei saanud seda mängida,"" lausus peatreener Jarmo Matikainen.Eesti ei ole kerges olukorras, enne viimast mängu on tabelis vaid üks viigipunkt, väravate vahe on -30.""Me mängime väga ambitsoonikalt, 4-4-2 ja tahame rünnata, aga see tähendab juba, et kui mängime sellel tasemel, siis me mängime lahtist mängu ja vastasel on paremad võimalused lüüa meile väravat,"" lisas peatreener.Eesti ise on üheksast mängust saanud kirja ühe tabamuse. Miks siis väravaid ikkagi ei tule?""Kindlasti selles, et meil ei teki piisavalt momente. Koondisemängud on täiesti erinevad. Paraku me oleme võistkond, kes peab väga palju kaitsetööd tegema, terve 90 minutit. Lihtsalt olukordi ei ole piisavalt. Vahel siiski mõned ka tekivad, aga natukene on olnud puudus,"" arutles Signy Aarna.Eesti-Sloveenia mäng toimub järgmisel teisipäeval Tallinnas Sportland Arenal. "
err,24.11.2020 06:28,Eesti,https://www.err.ee/1162460/tuleva-aasta-novembrist-uhendkuningriiki-enam-id-kaardiga-ei-paase,Tuleva aasta novembrist Ühendkuningriiki enam ID-kaardiga ei pääse,"Ühendkuningriigis saab 2021. aasta 1. jaanuarist viibida viisavabalt korraga kuni kuus kuud järjest. Viisavaba reisimine on võimalik turismi, pereliikmete ning sõprade külastamise, lühiajalise koolituse ja äritegevuse eesmärgil.Välisministeerium soovitab reisides ID-kaardi asemel võtta kaasa pass, kuna Ühendkuningriik lubab Euroopa Liidu kodanikel ID-kaardi alusel riiki siseneda kuni tuleva aasta 31. oktoobrini. Reisides soovitab ministeerium ka sõlmida ravikindlustuse, kuna uuest aastast ei kehti riigis enam Euroopa ravikindlustuskaart.Üleminekuperioodi lõppedes muutuvad ka tollireeglid ning riigipiiri ületades tuleb arvestada senisest suurenate piirangutega. Koju lennates tohib maksuvabalt osta kaasa kuni 430 euro eest kaupaMaksu- ja Tolliameti tolliformaalsuste valdkonnajuht Külli Kurvitsa sõnul tuleb arvestada, et teatud kaupadele kehtivad ka Eestist välja viies koguselised piirangud või eriloa nõue, seda tuleb meeles pidada näiteks sularaha ja ravimite puhul. Kui väljaviidavale kaubale või isiklikele asjadele on kehtestatud erinõuded, siis tuleb see kaup tollis deklareerida.Selle osas tuleb olla ka tähelepanelik reisides Ühendkuningriigist tagasi Eestisse. Eestisse saabuv reisija võib maksuvabalt kaasa tuua mittekaubanduslikku laadi kaupa ehk eratarbeks kaupa väärtuses kuni 300 eurot, lennu- ja merereisijad kuni 430 eurot. ""Kuid lisaks on alkoholile, tubakatoodetele ja mootorikütusele kehtestatud maksuvabad koguselised piirangud. Ka ei tohi Ühendkuningriigist tuua Euroopa Liitu ja seega ka Eestisse näiteks liha ja piimatooteid,"" märkis Kurvits. Kui kaup ületab maksuvaba väärtuse piiri või koguseid, siis maksustatakse see tollimaksu, käibemaksu ja aktsiisiga. Kui tegemist on keelatud kaubaga, jääb inimene oma kaubast ilma. "
err,18.11.2020 20:38,Eesti,https://www.err.ee/1160460/pealtnagija-uuris-kellest-voiks-2021-aastal-saada-eesti-president,"""Pealtnägija"" uuris, kellest võiks 2021. aastal saada Eesti president","Neli aastat tagasi toodi presidendivalimistel pildile rohkem ja vähem nimekaid kandidaate ja räägiti, et tuleb leida parteideülene ühiskandidaat. Riigipea valimine augustis luhtus aga riigikogus kõigis kolmes voorus.Nagu seadus ette näeb, liikus presidendi valimine valimiskogusse. See pole iseenesest midagi haruldast – moodsal ajal on president õnnestunud Riigikogus ära valida vaid kaks korda. Nii kogunes 2016. aasta septembri lõpus Estonia kontserdisaali 333 valijameest igast Eestimaa nurgast. Mis juhtus edasi, läheb Eesti poliitikaajalukku.Kõik intriigid ja kombinatoorika annaks ainest omaette saatesarjaks ja mõnedes inimestes just sel päeval kuhjunud kibestumine tõi hiljem ahelreaktsioonina isegi valitsuse vahetuse.Sellise patiseisu puhul läheb otsustamine tagasi riigikokku, täpsemini selle vanematekogu kätte, kuhu kuuluvad parlamendi juhatus ja kõigi fraktsioonide juhid.Võtmerollis oli toona Eiki Nestor, kes pole mitte ainult sel hetkel riigikogu esimees, vaid on kuulunud kõigisse parlamendi koosseisudesse ja selle jooksul osalenud nelja presidendi tegemises. Laual on teisigi nimesid, kuid kuna ikka oli kellelgi midagi vastu, siis musta hobusena tõusis esile Luksemburgis elav Eesti esindaja Euroopa Kontrollikojas, toona 46-aastane nelja lapse ema Kersti Kaljulaid.Sõltumata erakonnast kinnitavad poliitikud, et eelmiste presidendivalimiste kordumist soovitakse iga hinna eest vältida. Ent teisalt – erakondade suhete hetkeseis ja poliitaritmeetika lubab järeldada, et 10 kuu pärast kulmineeruv presidendiralli kujuneb sama keeruliseks kui mitte isegi keerulisemaks.
										""Insight"": kellest võiks saada Eesti järgmine president?									Poliitikavaatleja Andreas Kaju sõnul on panused kõrgemad kui tavaliselt. ""Ja mitte kõrgelt selles osas, et leida ideaalne president, nii kurb kui see võib-olla Eesti poliitikavaatleja jaoks ei ole, et panused on just selles osas väga kõrged, et just tingimata tänane koalitsioon suudaks leida omavahel kokkuleppe,"" sõnas ta.Poliitikaajakirjanik Toomas Sildami sõnul on presidendikandidaadis kokkuleppele jõudmine ka riigipea institutsiooni autoriteedi küsimus.Laual on nii poliitilisi kui tippjuhtidest kandidaateEhkki tõsiseid nimesid veel avalikult välja ei öelda, on selge, et esmalt püüavad valitsuserakonnad ise midagi kokku leppida. Üllataval kombel on justkui jämedaim ots riigipea valikul kõige väiksema partneri Isamaa käes. Valitsuserakondadest EKRE-l on parlamendi spiikri koht ja Keskerakonnal peaminister.""Kui me mõtleme Jüri Luik, mõtleme Urmas Reinsalu. Mõlema puhul võib öelda tõenäoliselt oleks küll erinevad, aga väga huvitavad kandidaadid ja presidendina ilmselt Eestile häbi ei teeks,"" lisas Sildam.Riigikogus presidendi äravalimiseks läheb vaja kahte kolmandikku parlamendist ehk 68 häält. Praegusel koalitsioonil on 56 saadikut ehk lisaks on vaja vähemalt peotäit opositsiooni hääli.Aga arvestades kui sügavad on kaevikud kahe leeri vahel, ei paista neid kusagilt.EKRE on kandidaadina välja pakkunud parlamendi esimehe Henn Põlluaasa. Lisaks Luigele ja Põlluaasale on arutatud ka teisi staažikaid poliitikuid nagu Enn Eesmaa ja Urmas Paet.  Või poliitikaväliseid tegelasi nagu ERMi direktor ja endine riigikontrolör Alar Karis, Tehnikaülikooli rektor Tiit Land või Teaduste Akadeemia president Tarmo Soomere.
										Bideni meeskonna kinnitusel on nad võidukursil									Valijameeste dünaamika on nelja aasta tagusega võrreldes muutunudIsamaa fraktsiooni esimees Priit Sibul nentis, et esimeses voorus lähevad kandidaadid ilmselt välja oma kandidaatidega, kuna ühise kandidaadi välja pakkumine on keeruline.Sellisel juhul jõuab presidendi valimine valijameeste kogusse. Ainus vahe, et valimiskogu ei ole pärast haldusreformi sama, mis neli aastat tagasi.Kui 2016. aastal käis presidenti valimas 335 valijameest, siis nüüd on otsustajaid kolmandiku võrra vähem – 208, neist 101 riigikogulast ja 107 omavalitsustegelast.Poliitikaspetside sõnul muudab see dünaamikat.""Olen kuulnud, et praegune koalitsioon on tegelikult üritanud hääled kokku lugeda. Et kuidas seal kellelgi on omavalitsustes pidamist. Ja väide on see, et need hääled on väga nibin-nabin. Et juhul kui koalitsioon isegi peaks ühiskandidaadiga välja minema,"" rääkis Sildam.Sibul nentis, et veel täna teeb igaüks neid rehkendusi omaette. Karilaid märkis, et numbrid küll liiguvad, kuid koalitsioonile võib oodata praeguse seisuga kindlat tuge.""Reeglina tehakse üks jäme viga, et vaadatakse, mis erakonnast või valimisliidust volikogu esimees ju tuleb eks. Ja arvutatakse niimoodi need võimalikud valijameeste hääled seal kokku. aga see ei pruugi nii minna. Häälte jaotus paberil ja tegelikult saalis ei pruugi minna kokku ja väga suure tõenäosusega on hoopis teistsugune ja erinev,"" ütles Nestor.Valijameeste kandidaatidena mainitakse nii endist Eesti Panga presidenti Ardo Hanssonit kui õiguskantsler Ülle Madiset. Üks üllatav kombinatsioon paigutab sinna ritta ka peaminister Jüri Ratase nime, seda juhul kui Reformierakonna ja Keskerakonna koalitsioonis saaks Ratas vastukaubana presidendiameti. "
err,04.11.2020 17:22,ETV uudised,https://www.err.ee/1154955/aktuaalne-kaamera-kell-17-00,Aktuaalne kaamera kell 17:00,
err,11.07.2020 15:53,Laskmine,https://sport.err.ee/1111927/eesti-rekordit-korranud-olesk-voitis-koduse-euroopa-karikaetapi,Eesti rekordit korranud Olesk võitis koduse Euroopa karikaetapi,"Ülejäänud medalid läksid Soome. Teise koha sai Jan Parhiala 578 silmaga ning pronksi Joonas Kallio 578 silmaga.Teistest Eesti laskuritest sai Nemo Tabur 574 silmaga viienda, Fred Raukas 570 silmaga kaheksanda, Reijo Virolainen 568 silmaga kümnenda ja Jevgeni Mihhailov 555 silmaga 16. koha.Võistkondlikult kuulus esikoht Eesti I võistkonnale koosseisus Peeter Olesk, Fred Raukas ja Reijo Virolainen uue Eesti rekordiga 1727 silma.Teise koha sai Soome II võistkond 1712 silmaga ja kolmanda Soome I võistkond 1708 silmaga. "
err,30.06.2020 14:53,Teater,https://kultuur.err.ee/1107516/baltoscandalil-esietendub-kultuurikollektiivi-ulm-debuutlavastus-k-o-o-s,"Baltoscandalil esietendub kultuurikollektiivi ULM debüütlavastus ""K O O S""","Lavastuse keskseteks tegelasteks on toidukuller Liisa (Liisa Saaremäel) ja Üksilduse Prints (Taavi Eelmaa hääl ja Rene Kösteri keha). Nende teed ristuvad nelja erineva üksinduse-olukorraga, milles lavastajate Emer Värgi ja Anatoli Tafitšuki sõnul peaks äratundmist leidma kõik, kes hiljutisest koroona-kriisist eluga välja tulid. Üksinduse erinevaid vorme kujutavad lisaks peategelastele näitlejad Andrus Vaarik, Tiina Tauraite, Liis Lindmaa ja Rain Tolk. Loojutustamisel mängivad olulist rolli ka tehnilised lahendused, mille esteetika on tuttav karantiini-ajast ja lavastuses adapteeritud teatriformaati.""K O O S"" tuuakse vaatajateni üle videosilla. Publik saab reaalajas toimuvat jälgida Rakvere teatri kinosaalis ja Elisa Stage vahendusel kodudes. Osatäitjad asuvad Tallinnas Põhjala tehases. ""K O O S"" on kultuurikollektiivi ULM, mille tuumiku moodustavad Anatoli Tafitšuk, Emer Värk ja Loore Martma, esimene lavastus.Lavastus esietendub Baltoscandalil 1. juulil kell 19:00 ja mängitakse ka 2. juulil kell 18:00. Lisaetendused toimuvad 14., 15. ja 16. juulil Põhjala kultuuritehases. "
err,17.02.2021 09:53,Arvamus,https://www.err.ee/1608112804/lauri-tonspoeg-jah-harra-ekspeaminister-aga,"Lauri Tõnspoeg: jah, härra ekspeaminister, aga...","Eesti demokraatial on kahtlemata vigu ja haiguseid, mis järjest rohkem rahvale silma jäävad ning neid riigivõimust ikka kaugemale eemale lükkavad. Probleem ei seisne mitte rahastamise süsteemis või rahastamise määras, vaid selles, et võimuerakondades on liiga palju inimesi, kes on seal vaid isikliku kasu saamise eesmärgil.Jüri Ratase ettepanek on seega ravida alkohoolikut, andes talle kätte suurem pudel ja seda veel nii, et too isegi poodi selle järgi minema ei peaks, vaid pudel kantaks iga päev tema voodi ette.Erakondi rahastatakse riigieelarvest päris suure summa eest ka praegu ja Porto Franco kaasuse näide Ratase juhitava Keskerakonna sees näitab, et mõjuvõimuga kauplemine käib endiselt täie hooga ning teatud ärimehed kasutavad seda ära konkurentsieelise saamiseks.Seesugused juhtumid on saatnud Keskerakonda kogu aeg ning ega partei tarbi ju ainult eraldisi riigieelarvest, ta võtab oma tükikese igast omavalitsusest, asutusest, kus tema toiduahel toimetab.Kes mäletab, siis termin ""katuseraha"" tuli kasutusele seeläbi, et kui Keskerakonna juhitava omavalitsuse kool tahtis katuse remontimiseks raha, siis pidi direktor parteisse astuma, sest muidu seda raha omavalitsusele ei eraldatud. Politiseeritud ametikohad koolide juhtkondades on kõige halvem asi, mida me saame oma tuleviku jaoks teha ja seda nad ka tegid.Jüri Ratas lubas oma väljaütlemises lahkelt rahastust ka väljaspool riigikogu olevatele erakondadele, aga lubage selles heas soovis kahelda. Samal päeval tegin kiire katse ja küsisin siseministri käest eraldist riigieelarvest Eesti Tulevikuerakonnale, mis moodustati Elurikkuse erakonna ja Eesti Vabaerakonna ühendamisel ning mis kahepeale kokku said 2,4 protsenti häältest.
										Lauri Hussar: Keskerakond, kuidas oleks aususega?									Ametlikku vastust siseminister Kristian Jaanilt pole ma siiani saanud, aga kuna ERR selle päringu avalikustas, siis tuli kiire vastus ka ministeeriumist nende veebiportaali, et meil pole selleks õigust, sest seaduses on kirjas, et erakondade liitmisel liidetakse eraldised, mitte saadud hääled.""Kuigi ma väga tahaksin Ratase sõnu uskuda, siis paraku ma seda teha ei saa, sest reaalsed teod räägivad millestki muust.""Päris kaval trikk, ühe sellise sõna vahetamine seaduses tähendab kas õiglasemat või ebaõiglasemat suhtumist poliitikasporti ning ikka ja jälle näeme, et valitakse see ebaõiglasem variant. Sestap pean tunnistama, et kuigi ma väga tahaksin Ratase sõnu uskuda, siis paraku ma seda teha ei saa, sest reaalsed teod räägivad millestki muust.Eesti Vabariigi kestmiseks on väga oluline, et erakondi tekib ja kaob, sest läbi erakondade saavad kodanikud legaalselt poliitikas osaleda. Kui mõned erakonnad jäävad liiga kauaks võimule, siis nad meelitavad paratamatult ligi neid tegelasi, kes on valmis ennast ja kõiki teisi kohe maha müüma.Aatelised inimesed sellistesse korrumpeerunud erakondadesse ei lähe, sest nad saavad ju aru, et seal tehakse nii, kuidas kasulikum on, aga mitte nii, kuidas oleks õige.Partei jaotatavad töökohad ja hüved teevad suurtest isiksustest vagurad hääletusrobotid, kes teevad nii nagu kästakse. Koalitsiooni teerull on sõitnud juba pea kaks kümnendit avatud ja argumenteeritud aruteludest riigikogus üle, kuigi selle seadusandliku organi sisuline mõte peaks ju olema selles, et üle Eesti kokku sõitnud valitud inimesed peavad tarka väitlust, kuidas kõige paremini seadusi sõnastada ja et võimalikult suurte ühiskonnagruppide huvid oleksid esindatud. Selle asemel on riigikogu saanud koalitsiooni kummitempliks, kuhu pääsevad ustavad parteilased, kes teevad nagu kästakse.Lugupeetud ekspeaminister Jüri Ratas, te olete väljapaistev poliitik, kes tõestas ennast väga võimeka valitsusjuhina. Jah, meil on vaja teha muudatusi Eesti poliitikas, et rahvas, kellele põhiseaduse järgi kuulub meie riigis kõrgeim võim, saaks demokraatia kaudu paremini esindatud olla.Keskerakonna probleemid peab lahendama selle erakonna sees ja ma usun, et see on Jüri Ratasele igati jõukohane ülesanne. Esindusdemokraatia probleemid tuleb lahendada aga selliselt, et võistlusreeglid erakondadele oleksid ausamad ning alustada tuleks erinevate takistuste kaotamisest uutele erakondadele, sest vaid läbi nende saavad poliitikas osaleda aatelised kodanikud, kes pole nõus kõike maha müüma, kelle jaoks on olulised meie keel, kultuur ja keskkond.See tee viib sidusama ühiskonnani, kus erinevad huvigrupid asuvad poliitilisse dialoogi, kus koalitsiooni variante on rohkem kui neli, kus me kõik hakkame poliitikas ajama Eesti asja, mitte ainult oma asja.  "
err,29.07.2020 22:54,Majandus,https://www.err.ee/1118297/usa-kongresmen-tehnoloogiahiidudel-on-liiga-palju-voimu,USA kongresmen: tehnoloogiahiidudel on liiga palju võimu,"""Lühidalt öeldes on neil liiga palju võimu,"" ütles esindajatekoja õiguskomisjoni monopolivastase alamkomitee esimees David Cicilline, avades pretsedenditut istungit, kus kongresmenide küsimustele on vastamas nelja tehnoloogiahiiu tegevjuhid.""Ükskõik, kas see toimub röövelliku hinnakujunduse kaudu või kasutajatelt täiendavate toodete ostmist nõudes, on domineerivad platvormid kasutanud laienemiseks oma võimu destruktiivsel ja kahjulikul viisil,"" ütles Rhode Islandi demokraat.""Juba enne COVID-19 pandeemiat paistsid need korporatsioonid välja kui meie majanduse titaanid,"" ütles Cicilline. ""COVID-19 järel aga tulevad nad välja ilmselt tugevamana ja märksa mõjuvõimsamana kui eales varem.""Vabariiklasest esindajatekoja saadik Jim Sensenbrenner oli tunduvalt leebem oma sõnades, öeldes, et ""suur olemine ei tähenda tingimata paha olemist"".""Otse vastupidi, Ameerikas peaks edukus tagama sulle hüved,"" ütles Sensenbrenner.Pretsedenditust ühisistungist võtavad osa Tim Cook Apple'ist, Jeff Bezos  Amazonist, Mark Zuckerberg Facebookist ja Sundar Pichai Google'ist ning selle emafirmast Alphabet.Istungi on osa konkurentsiga seotud juurdlusest, kuid tõenäoliselt küsib komitee ka muude valdkondadega seotud küsimusi, nagu näiteks vihakõne ja sisu toimetamise teemal, majandusliku ebavõrdsuse, privaatsuse ja andmekaitse teemal ning isegi väidete kohta poliitilisest kallutatusest, mida on väidetavalt korda saatnud president Donald Trump ja tema liitlased.
										USA õiguskomisjon süüdistab riigi tehnohiide ameerika unistusel tallamises									Istungi eel püüdsid tippjuhid anda positiivset ülevaadet tehnoloogiamaastikule tervikuna, tuues esile firmade kuuluvuse juuri ning väärtusi ning kuidas kompaniid on keskmise ameeriklase elu tunduvalt paremaks muutnud.""Oluline viis, kuidas me panustame, on see, et me ehitame tooteid, mis on abiks ameerika kasutajatele nii suurte kui väikeste hetkede juures, kas nad otsivad kiiremat marsruuti koju, õpivad YouTube'ist mõne uue toidu valmistamist või laiendavad oma väikeettevõtet,"" ütles Pichai oma kommentaaris.Cook ütles, et Apple on ""ainulaadselt Ameerika kompanii, mille edu on võimalik vaid selles riigis. Tema sõnul motiveerib California tehnoloogiahiidu ""missioon"" luua maailma juurde asju, mis rikastavad inimeste elusid.Oma esimesel kongressi komitee istungil rääkis Bezos oma tagasihoidlikust lapsepõlvest ning vanemate toetusest panna alus Amazonile ning esimeste aastate kahjumist, mis ulatus miljarditesse dollaritesse.""Kõndisin minema püsivalt töökohalt Seattle'i garaagi, et luua oma startup, saades täielikult aru, et see ei pruugi töötada,"" ütles Bezos, kes Amazoni aktsiapaki tõttu on maailma rikkaim inimene.Zuckerberg nimetas sotsiaalmeediakolossi Facebooki ""uhkusega Ameerika kompaniiks"" ning lisas, et nende lugu ei oleks olnud võimalik ilma Ühendriikide seadusteta, mis soodustavad konkurentsi ning innovaatilisust.Kuid vaid mõni tund enne istungi algust süüdistas kiiresti populaarsust koguv videoäpp TikTok Facebooki pahatahtlikes rünnakutes, mis on osa patriotismiks maskeeritud liikumisest, mille eesmärk on teha lõpp meie kohalolule USA-s.TiKTok-i tegevjuht Kevin Mayer ütles blogipostituses, et tema ettevõte toetab igati ausat konkurentsi ning et ilma TikTok-ita oleks Ameerika reklaamiandjatel vähem valikuid.Istung on osa kongressi juurdlusest veebiplatvormide ja turuosaliste mõjuvõimu üle ning sellega on seotud laiemalt ka muud monopolivastased juurdlused nii Ühendriikides, Euroopas kui ka mujal maailmas. "
err,22.07.2020 17:43,Korvpall,https://sport.err.ee/1115597/taltechi-korvpallimeeskonna-abitreeneriks-saab-gregor-arbet,TalTechi korvpallimeeskonna abitreeneriks saab Gregor Arbet,"17-aastase koondisekogemusega Arbet lõpetas hiljuti profikarjääri ning hakkab nüüd oma teadmisi edasi andma noorematele korvpalluritele.""Kuna mu ametikoht selles organisatsioonis on suhteliselt uus, siis oli raske midagi eeldada. Läksin oma ideede ja energiaga ning tunnen, et mind usaldatakse ja tullakse kaasa. See on tähtis. Üllatusi pole, aga on õppetunnid ja need mulle meeldivad. Olen kogu elu olnud sportlane – järjekindel ja saavutusjanuline,"" sõnas Arbet portaalile Korvpall24.ee.Spordidirektorina on Arbetil olnud oluline osa ka TalTechi uue hooaja meeskonna komplekteerimisel. ""Tiimi komplekteerimine on väljakutse, aga mulle meeldib meie tulevane tiim. Usun, et see meeldib ka meie praegustele ja uutele fännidele,"" oli Arbet rahul.Uue hooaja meeskonna tutvustamisega alustati esmaspäeval, kui teatati, et esindusmeeskonna peatreenerina jätkab Kris Killing.  "
err,28.04.2021 18:00,Raadiouudised,https://www.err.ee/1608193897/valismaalt-tulijatele-hakatakse-tekstisonumitega-meelde-tuletama-kohustust-taita-tervisedeklaratsioon,Välismaalt tulijatele hakatakse tekstisõnumitega meelde tuletama kohustust täita tervisedeklaratsioon,Madis Hindre. 
err,26.09.2020 18:33,Eesti,https://www.err.ee/1139914/huvi-maal-elamise-vastu-aina-kasvab,Huvi maal elamise vastu aina kasvab,"Külaliikumise Kodukant eestvõttel korraldati laupäeval 18 omavalitsuses maal elamise päev, vahendas ""Aktuaalne kaamera"".Siiski pole kõik omavalitsusest maal elamise päeva osas entusiastlikud. Türi vald, mis möödunud aastal kampaanias kaasa lõi, otsustas tänavu selles mitte osaleda.Kui möödunud aastaaal elamise päevas lõi eelmisel aastal kaasa ka Türi vald, kuid tänavu enam mitte. ""Ma usun, et kampaania ei tööta. Töötab see, kui inimesele lubada tegelikkust, turvalisust ja väärtust,"" rääkis Türi vallavanem Pipi-Liis Siemann.Siemann märkis, et Türi vald maksab valda elama kolivatele noortele peredele kodutoetust juba kaks aastat. See abi on osutunud erakordselt tõhusaks. ""Meil on kokku tulnud sadakond inimest väljastpoolt, lisaks on meil umbes 50 inimest oma noori peresid, kes on siis otsustanud siia oma kodu rajada,"" rääkis ta.Maal võib märgata omalaadset ehitusbuumi. Näiteks Türi vallas on välja antud 50 ehitusluba maja põhjalikuks renoveerimiseks, käsil on ka 20 uue maja ehitamine.Ka Põhja-Sakala vallavanem Jaanus Rahula kinnitab, et huvi maal elamise vastu aina kasvab. ""Võime öelda, et jah, inimesi liigub maale rohkem. Ja maale tehakse ka teist kodu. Väga paljud loovad nüüd maale oma teise kodu, renoveerivad. Ja mina arvan küll, et mingil ajal kui see maja on valmis, ära renoveeritud, siis nad jäävad siia,"" sõnas ta. "
err,28.09.2020 19:19,Purjetamine,https://sport.err.ee/1140607/vennad-roihud-sihivad-em-il-kuldgruppi,Vennad Roihud sihivad EM-il kuldgruppi,"""Hästi oluline on see, et meie enda sooritus oleks maksimaalne. Me ei saa seda ise mõjutada, mis number tulemustetahvlilt vastu vaatab, aga meie kaasaelajatel on see kõige olulisem ja sellepärast oleme seadnud eesmärgiks sõita tiitlivõistlustel esimest korda kuldgruppi,"" lausus Henri Roihu Vikerraadiole.""Kui sellega hakkama saame, oleme ülimalt rahul. Meil on kuuepäevane võistlus: kolm esimest päeva on kvalifikatsioon ja kolm viimast päeva finaal. Sel võistlusel on kuld- ja hõbegrupp, mis on tavapärasest pisut vähem. Siiani on viimastel aastatel olnud tiitlivõistlustel kolm gruppi ehk siis kuld-, hõbe- ja pronksgrupp, kuhu võistlejad jaotatakse ühtlaselt.""Roihu sõnul oli viimati võistlejaid registreerinud 70 ehk kuldgruppi pääsemiseks tuleb olla kvalifikatsiooni järel 35 parema seas. Ülesande teeb raskemaks asjaolu, et kogu paadiklassi paremik on Austrias kohal.""Meie olümpiaklassis on tiitlivõistlused väga kõrgelt väärtustatud ja kõik purjetajad, kes viimastel aastatel suurtel võistlustel esirinnas on olnud, on ka siin esindatud,"" lausus Henri Roihu. ""Paadipargis eile ja täna ringi käies oleme saanud kõikidele maailma parematele tere öelda ja õnne soovida. Homme hakkab lahing nende vastu pihta."" "
err,18.05.2020 12:30,Raadiouudised,https://www.err.ee/1091158/who-nouab-hiinalt-koroonaviiruse-leviku-kohta-selgitusi,WHO nõuab Hiinalt koroonaviiruse leviku kohta selgitusi ,Kahepäevase kohtumise põhifookuses on Hiina tegutsemine kriisis. Brent Pere 
err,30.12.2020 18:55,Varia,https://sport.err.ee/1223359/tu-spordiklubi-nimetas-aasta-parimateks-nurme-ja-patjuki,TÜ spordiklubi nimetas aasta parimateks Nurme ja Patjuki,"Parimad noorsportlased on sulgpallur Ramona Üprus ja kergejõustiklane Eerik Haamer. Aasta treeneri tiitli pälvis kergejõustiku treener Harry Lemberg, kelle sportlased tõid erinevates vanuseklassides koju 25 Eesti meistritiitlit. Parimaks noortetreeneriks nimetati sulgpallitreener Heiki Sorge, kes teeb pidevalt head tööd nii noorte sulgpalluritega kui ka saavutussportlastega. Parimaks üliõpilassportlaseks valiti kergejõustiklane Jakob Ristimets. ""Aasta ei olnud lihtne, kuid sellele vaatamata suutsid meie sportlased ja treenerid näidata, milleks nad on suutelised. On hea tõdeda, et meie klubis on nii palju andekaid sportlaseid, kes teevad ilma nii Eestis kui ka rahvusvahelisel tasandil,"" ütles spordijuht Katrin Koser.Spordiklubi parimad 2020. aastal:Parim üliõpilassportlane Jakob RistimetsParim treener Harry LembergParim noortetreener Heiki SorgeParim meessportlane Tiidrek NurmeParim naissportlane Jekaterina PatjukParim noorsportlane (T) Ramona ÜprusParim noorsportlane (P) Eerik HaamerSpordialade parimad 2020. aastal: KergejõustikParim mees Tiidrek Nurme, treenerid Harry Lemberg ja Mark MischParim naine Jekaterina Patjuk, treener Harry Lemberg PoksParim mees Hendrik Kont, treener Hannes TammParim naine Piret Tirrand, treener Vello KibeSulgpallParim mees Kristjan Kaljurand, treener Heiki SorgeParim naine Ramona Üprus, treener Heiki SorgeSõudmineParim mees Mark Theodor Jalakas, treener Priit PurgeAerutamineParim mees Joosep Karlson, treener Tiina HodakovParim naine Anette Baum, treener Koit PõderJalgrattasportParim mees Madis Mihkels, treener Caspar AustaParim naine Mae LangKorvpallParim mees Robin Kivi, treenerid Toomas Kandimaa ja Tiit SokkParim naine Anna Gret Asi, treenerid Toomas Liivak ja Kaire AsiJõutõstmineParim mees Siim Sammalkivi, treener Peep PällParim naine Eliise Mikomägi, treener Peep PällKäsipall Parim mees Klaus Peeter Rüütli, treener Priit AllikiviVõrkpallParim naine Laura Reiter, treener Hendrik RikandKulturism Parim mees Rasmus KlaosParim naine Esta Pilt "
err,22.02.2021 14:24,Eesti,https://www.err.ee/1608119224/sotsiaalkindlustusameti-uueks-juhiks-saab-indrek-holst,Sotsiaalkindlustusameti uueks juhiks saab Indrek Holst,"Holst hakkab SKA juhina teenima 6300 eurot kuus. Uus peadirektor asub ametisse 1. märtsist, seni jätkab praegu ametis olev peadirektor Egon Veermäe, teatas sotsiaalministeerium.Indrek Holst on omandanud matemaatika magistrikraadi Tartu Ülikoolis, töötanud Eesti Vabariigi Kindlustusinspektsioonis, Hansapanga Kindlustuse AS aktuaarina ja SEB elu- ja pensionikindlustuse juhatuse esimehena. Alates 2019. aastast on ta puhastustarvete firma Cordeline OÜ omanik ja juhatuse liige.Holst loodab oma pikaajalise elu- ja pensionikindlustussektori kogemusega tuua SKA-sse värskeid mõtteid ja ideid peamiste eesmärkide saavutamiseks.Holsti sõnul saab sotsiaalkindlustusamet koos sotsiaalministeeriumiga kui riikliku pensionipoliitika haldajaga võtta rohkem initsiatiivi pensioniteadlikkuse parandamiseks, sealhulgas luua riigina inimese jaoks personaalse ja tervikliku pensionivaate.Sotsiaalkindlustusametit pea neli ja pool aastat juhtinud Egon Veermäe otsustas eelmise aasta novembris, et soovib edasi liikuda erasektorisse. "
err,14.11.2020 08:50,Majandus,https://www.err.ee/1159077/enefit-greeni-taastuvelektri-toodang-kasvas-oktoobris-aastaga-12-protsenti,Enefit Greeni taastuvelektri toodang kasvas oktoobris aastaga 12 protsenti,"Oktoobris toodetud taastuvelektrist jaguks aastaks ajaks ligikaudu 36 000 keskmise tarbimisega majapidamise elektrivajaduse katmiseks. Suurima tootlikkusega olid oktoobris Enefit Greeni tuulepargid, tootes kokku 90 gigavatt-tundi elektrit. Toodangust üle poole ehk 50,5 gigavatt-tundi tuli Eesti tuuleparkidest ning 39,5 gigavatt-tundi tootsid Leedu tuulepargid. ""Tänu stabiilsetele tuuleoludele ning tuuleparkide heale töökindlusele saame aastavõrdluses näha püsivalt kõrgemat taastuvelektri toodangut,"" kommenteeris Enefit Greeni juhatuse esimees Aavo Kärmas. Oktoobrikuu 108,5 gigavatt-tunnises toodangutulemuses sisalduvad lisaks Eesti ja Leedu tuuleparkidele ka Eestis ja Poolas asuvate päikeseparkide, Iru, Paide, Valka ja Broceni koostootmisjaamade, Keila-Joa hüdroelektrijaama ning Ruhnu taastuvenergialahenduse toodangumahud. Enefit Greeni soojatoodang Eestis asuvates Iru ja Paide ning Lätis paiknevate Valka ja Broceni koostootmisjaamadest ulatus oktoobris 18 gigavatt-tunnini, mis on 20 protsenti rohkem kui septembris. Põhjuseks jahenev ilm ning küttehooaja algus. Taastuvenergia toodangu suurenemine aitab kaasa Eesti Energia kontserni strateegilisele eesmärgile toota 2024. aastal 43 protsenti elektrist ja soojusest taastuvastest allikatest. Enefit Green on Eesti Energia kontserni kuuluv ettevõtte, millele kuuluvad nelja turul - Eestis, Lätis, Leedus ja Poolas - kokku 20 tuuleparki, neli koostootmisjaama, 36 päikeseelektrijaama, pelletitehas ja hüdroelektrijaam. "
err,02.06.2020 09:45,Raadiouudised,https://www.err.ee/1097206/talupidajate-keskliit-varbas-kolme-nadalaga-kuus-asendustootajat,Talupidajate Keskliit värbas kolme nädalaga kuus asendustöötajat,"Teatud tingimustel võib asendustöölise tellida ka saabumata jäänud Ukraina tõõjõu asemele, kuid maasikakasvatajate hooajatöölisi asendutöötajatega asendada ei saa.  
Olev Kenk "
err,02.02.2021 09:00,Korvpall,https://sport.err.ee/1608094666/dallase-kaotuste-jada-sai-taas-jatku-bucks-naasis-voidusoonele,"Dallase kaotuste jada sai taas jätku, Bucks naasis võidusoonele","Kohtumise tasavägine avaveerand lõppes 22:22 viigiga, kuid poolajaks haarasid võõrustajad kuuepunktilise edu. Mängu teine poolaeg kuulus aga külalistele: Phoenix võitis kolmanda veerandi ühe ja viimase veerandi kuue silmaga, jäädes lõppkokkuvõttes peale vaid ühe punktiga. Sunsile võidu toonud kolmese tabas Devin Booker seejuures 1,6 sekundit enne kohtumise lõppu.Phoenixi parimana viskas Chris Paul 34 punkti, tõi üheksa lauapalli ja jagas üheksa tulemuslikku söötu. Teda toetasid Devin Booker 24 ja Frank Kaminsky 11 punktiga. Dallase resultatiivseimaks osutus seitsmendat mängu järjest sloveen Luka Doncic, kelle nimele kirjutati 25 punkti. Josh Richardson lisas 24 silma.Pärast nelja kaotust viimases kuues mängus teenis taas võidulisa Milwaukee Bucks, kes sai kodus 134:106 jagu Portlandist. Bucks viskas kohe esimese veerandiga koguni 46 punkti ja juhtis poolajaks 23 silmaga 79:56. Neljanda veerandi alguseks kaotas Portland 33 punktiga ja ehkki viimane veerand võideti, saadi sellegipoolest kindel 28-punktiline kaotus.Milwaukee eest viskas Jrue Holiday meeskonna parimana 22 punkti. Pingilt sekkunud Bobby Portis aitas omasid 21 silmaga, Giannis Antetokounmpo kontole jäi 18 punkti. Portlandi täpseim oli Nassir Little 30 punktiga.Teised tulemused:Atlanta – LA Lakers 99:107Miami – Charlotte 121:129 la.Chicago – New York 110:102Cleveland – Minnesota 100:98New Orleans – Sacramento 109:118Oklahoma City – Houston 106:136San Antonio – Memphis 102:133 "
err,30.01.2021 09:28,Eesti,https://www.err.ee/1608092386/jens-haug-lahkub-ohutusjuurdluse-keskuse-juhi-kohalt,Jens Haug lahkub ohutusjuurdluse keskuse juhi kohalt,"Haugi sõnul lahkub ta sellelt ametikohalt isiklikel põhjustel ning oma kolleegidega rääkis ta sellest juba eelmise aasta kevadel. ""Kui te otsite mu lahkumise põhjuseid Estonia huku uues uurimises, siis midagi sellist ei ole,"" ütles Haug Postimehele.Kus Haug pärast ohutusjuurdluse keskuse juhi ametist lahkumist tööle hakkab, seda ta ei soovi avalikkusega jagada.Haug esitas avalduse ohutusjuurdluse keskuse juhi kohalt lahkumiseks juba mullu novembri lõpus.Jens Haug on juhtinud ohutusjuurdluse keskust alates selle loomisest 2013. aastal. "
err,17.10.2020 16:59,Jalgpall,https://sport.err.ee/1148344/var-vottis-liverpoolilt-derbimangus-voiduvarava,VAR võttis Liverpoolilt derbimängus võiduvärava,"Eelmises voorus Aston Villale koguni 2:7 kaotanud Liverpool alustas laupäevast kohtumist hästi, kui juba kolmandal minutil viis külalised juhtima Sadio Mane.Michael Keane viigistas 19. minutil, Mohamed Salah viis Liverpooli 72. minutil taas ette, kuid üheksa minutit hiljem tõi hiilgavas hoos Dominic Calvert-Lewini pealöök tabloole lõpliku viigiseisu.Järjekordselt pakuvad kõneainet kohtunike otsused ja jalgpallireeglid üleüldiselt. Liverpooli kaitsja Virgil van Dijk pidi vaid kümme minutit kestnud kohtumise järel vigastuse tõttu väljakult lahkuma, kui talle oli jõuliselt sisse sõitnud Evertoni väravavaht Jordan Pickford. Puurilukule karistust aga ei järgnenud, sest hollandlane oli eelnevas olukorras olnud suluseisus.Mistimed that one ever so slightly, Jordan Pickford pic.twitter.com/x4YaKVjBpE
— Tom Williams (@tomwfootball) October 17, 2020
 Jordan Henderson lõi mängu lisaminutitel Sadio Mane söödu järel värava ja Liverpool uskus, et oli kohtumise suutnud võidusadamasse tüürida, kuid VAR nägi vastuoluliselt, et ka Mane oli olnud suluseisus. Mõned minutid enne seda saatis peakohtunik Michael Oliver punase kaardiga väljakult ära Evertoni ründaja Richarlisoni.???? pic.twitter.com/CJ7vHVJaiZ
— Tom Bogert (@tombogert) October 17, 2020
 ""Nägin lugemata jäänud väravast fotot ja see ei olnud suluseis. Kas keegi saab mulle selle lahti seletada?"" küsis kohtumise järel Liverpooli peatreener Jürgen Klopp.Liverpooli linna klubid jätkavad tabeli tipus, Everton on viie matšiga kogunud 13 ja Liverpool kümme punkti. Ainsana on Premier League'is nüüd täisedu Aston Villal, kes on võitnud kõik kolm seni peetud kohtumist. "
err,27.08.2020 17:37,Autoralli,https://sport.err.ee/1128378/pealtvaatajad-rally-estonia-hooldusala-juurde-ei-paase,Pealtvaatajad Rally Estonia hooldusala juurde ei pääse,"Selle põhjuseks on rahvusvahelise autoliidu (FIA) otsus viiruseriskide maandamiseks. Korraldajad loodavad rallisõprade mõistvale suhtumisele. ""Paraku me näeme kõik, kuidas uudiseid koroonaviiruse lainelt lähevad nii maailmas kui Eestis iga päevaga järjest ärevamaks,"" lausus Rally Estonia direktor Urmo Aava pressiteate vahendusel.""Kuna oleme esimesest hetkest alates väga selgelt öelnud, et selleaastase Rally Estonia prioriteet on ohutus, koroonaviiruse ennetamine ja tõkestamine ning kitsendusi võib tulla ka viimasel minutil enne ralli toimunud, siis peame selle paratamatusega leppima."" ""Loodame, et rallisõbrad mõistavad tekkinud olukorda, kus paraku kannatavad kõik suuremad spordi- ja kultuurisündmused,"" lõpetas Aava.Kuna hooldusala külastus oli osade rallipasside programmis, siis on nende passide omanikel õigus küsida tagastust proportsionaalselt rallipassi hinnast. Selleks paluvad korraldajad täita tagastusvormi. "
err,03.05.2021 10:56,Majandus,https://www.err.ee/1608199495/kell-14-05-valistunnis-kuidas-muudab-rahatrukk-maailmamajandust,"Kell 14.05 ""Välistunnis"": kuidas muudab rahatrükk maailmamajandust?","Saates arutlevad endine rahandusminister Martin Helme (EKRE), presidendi majandusnõunik Heido Vitsur ning SEB privaatpanganduse strateeg Peeter Koppel. Saatejuht on Indrek Kiisler.""Välistund"" algab Vikerraadios esmaspäeval kell 14.05. "
err,07.02.2021 06:59,Välismaa,https://www.err.ee/1608100666/borrell-valjendas-parast-visiiti-toetust-dialoogile-moskvaga,Borrell väljendas pärast visiiti toetust dialoogile Moskvaga,"Euroopa Liit on mõistnud hukka Moskva kohtu otsuse sel nädalal määrata 44-aastasele Navalnõile peaaegu kolme aasta pikkune vangistus ja Navalnõi toetuseks korraldatud meeleavalduste mahasurumise, mille käigus on viimastel nädalatel kinni peetud enam kui 10 000 inimest. Borrelli visiit on toonud kaasa mitme EL-i liikmesriigi kriitika, kuid endine Hispaania välisminister rõhutas, et Venemaaga tuleb pidada dialoogi, pingetest hoolimata. ""Diplomaatilised kanalid peavad jääma avatuks, mitte ainult selleks, et kriise või intsidente deeskaleerida, vaid otsese läbikäimise tagamiseks, kindlate ja otsekoheste sõnumite edastamiseks seda enam, mil suhted on rahuldavast kaugel,"" ütles Borrell. Moskva saatis Borrelli visiidi ajal riigist demonstratiivselt välja Poola, Saksa ja Rootsi diplomaate. Venemaa süüdistas neid ebaseaduslikest meeleavaldustest osavõtmises 23. jaanuaril. Kõnealused EL-i liikmesriigid eitavad igasuguseid väärtegusid. Borrelli ja Venemaa välisministri Sergei Lavrovi ühine pressikonverents kujunes Borrellile alandavaks. Euroopa Liidu välispoliitikajuht ei saanud selgelt Lavrovile vastamiseks hakkama.Borrell ütles, et ta annab ülevaate oma visiidist 27 liikmesriigi välisministritele 22. veebruaril. Märtsis arutavad EL-i liidrid suhteid Moskvaga tippkohtumisel. EL-i diplomaatide ""ühenduses olemist"" Navalnõi advokaatidega Borrell pikemalt ei kommenteerinud. Samuti ei kommenteerinud ta võimalikke uusi sanktsioone Venemaa vastu.  "
err,16.06.2020 08:26,Eesti,https://www.err.ee/1102487/viroloog-viirusest-taielikult-lahti-saamise-poliitika-pole-hiinal-onnestunud,Viroloog: viirusest täielikult lahti saamise poliitika pole Hiinal õnnestunud,"Saatejuht Owe Petersell küsis Meritsalt, kas näeme Hiinas praegu koroonaepideemia teist lainet?""Ei ütle, et teine laine, juhtude arv on elanikkonna koguarvu suhtes väike,"" vastas Merits.Merits tõdes, et järsk reaktsioon positiivsetele juhtudele tuleneb pigem Hiina poliitikast saada viirusest täiesti lahti. Aga sellega pole saadud hakkama, lisas ta.""Näib, et viirus suudab olla pikalt peidus,"" ütles Merits. ""Peking on suur linn ja suurtes linnades on viirusel suur potentsiaal teha suurt pahandust ja sellest ka need piirangud.""Poliitika viiruse täielikuks mahasurumiseks ilmselt ei tööta ka mujal, märkis professor. ""Taastada elurütm ja säilitada kontroll leviku üle on õige lähenemine.""Kas viirus on nõrgenenud? ""Kardan, et see ei ole tõsi. Diagnostiline võimekus on nii palju parem, et tuvastatakse ka juhtumeid, mis on väga kerged,"" selgitas Merits.Merits kordas, et siseüritused, peod, laulukoorid, sünnipäevad on kõik eelduseks ka ühe nakatunu läbi viiruse edukaks levikuks.Hiina pealinna Pekingi linnaametnik hoiatas teisipäeval, et olukord linnas on ""äärmiselt tõsine"" seoses värskete koroonaviiruse juhtumitega, mis tõid kaasa massilise proovide võtmise ja uued liikumispiirangud. Tema sõnul peab linn võtma kasutusele kõige otsustavamaid ja karme meetmeid uue puhangu kontrolli alla saamiseks.Hiina mandriosas avastati ööpäevaga 40 aktiivset koroonanakkust ja kuus haigustunnusteta juhtumit, millest 27 pealinnas Pekingis, teatasid teisipäeval tervishoiuametnikud. "
err,08.03.2021 23:35,Jalgpall,https://sport.err.ee/1608134992/israel-ja-uueda-debuteerisid-bulgaaria-korgliigas,Israel ja Uueda debüteerisid Bulgaaria kõrgliigas,"Lokomotiv läks Sofia Super Spordi vastu penaltist juba neljandal minutil juhtima, kuid piirdus lõpuks 1:1 viigiga. Israel, kes teenis kollase kaardi, ja Uueda tegid mõlemad kaasa terve kohtumise, vahendab Soccernet.ee.Tabelis paikneb Stara Zagora Lokomotiv hetkel kolmandal kohal. "
err,28.04.2021 14:19,Eesti,https://www.err.ee/1608193657/ida-virumaal-kaivitub-1-1-vaktsineerimise-mudel,Ida-Virumaal käivitub 1+1 vaktsineerimise mudel,"Ida-Virumaal, kust sõidutatakse iga päev patsiente Tartusse kolmanda astme intensiivravisse, ei edene vaktsineerimine teps mitte. Üle 80-aastastest on vaktsineeritud vaid 26 protsenti, samal ajal kui suursaartel on eesmärk - vaktsineerida vähemalt 70 protsenti - juba ammu kuhjaga täis.Seetõttu on nii vaktsineerimisjuht Marek Seer kui ka tervise- ja tööminister Tanel Kiik väljendanud valmisolekut katsetada Ida-Virumaal kõike, et ainult eakaid vaktsineerima saada.Kiik ütles, et vanuriteni loodetakse jõuda nii telefonitsi, e-kanaleid pidi kui ka kohalike omavalitsuste sotsiaaltöötajate kaudu. Lisaks korraldatakse sel nädalavahetusel taas massvaktsineerimine, lootuses, et see toob huvilised kohale.""Üks variant on katsetada seal 1+1 võimalust – noorem saab võimaluse vaktsineerida, kui toob eakama vaktsineerima,"" tutvustas Kiik.See tähendab, et nende vaktsineerimist peab korraldama sellise vaktsiiniga, mis sobib kõigile. Praeguses seisus on need Pfizer/BioNTech ja Moderna.Eakamate sugulaste kõrval võib vaktsineerima kaasa võtta ka hoopis naabrimemme, kui ta süsti saamisega nõus on.""Alates homsest (kolmapäevast - toim.) võiks oma emale, onule, tädile, vanaisale, vanaemale helistada, ta kaasa võtta ja vaktsineerima viia. Eriti oodatud on need vanemaealised, kes on üle 70-aastased. /.../ Sa võid viia ka üksiku naabrimemme, aga tingimus peab olema see, et naabrimemm ka nõus on,"" rääkis Marek Seer ""Aktuaalsele kaamerale"".
										Vaktsineerimisjuht: digiloos saab hakata vaktsiini valima									Vaktsineerimiseks saab aja kinni panna digiregistratuuris ning noori ja eakaid vaktsineerivad nii perearstid, haiglad kui ka eratervishoiuasutused.Kohtla-Järvel suhtutakse 1+1 plaani kahetiselt.""Ei taha seda võimalust kasutada ja vaktsineerida ei taha ja oma vanemaid ei viiks ka,"" ütles üks naine ""Aktuaalsele kaamerale"". Ta tõdes samas, et 1+1 annab paljudele noorematele, kes praegu muidu vaktsiini ei saaks, võimaluse end vaktsineerida.""Jumala pärast, kui kellelgi on seda väga vaja, siis palun väga,"" rääkis teine naine, kes arvas, et võib-olla kasutaks ta ka ise sellist vaktsineerimise varianti.Kohtla-Järvel elav mees ütles, et tema on valmis 1+1 meetodil end laskma vaktsineerida. ""See on parem kui mitte midagi,"" sõnas ta.1+1 ei pruugi mujale laienedaKaua räägitud 1+1 võimalus on praegu mõeldud ainult idavirulastele.""Keskendume Ida-Virumaale. Ühe kaalukeelena oli ka see, et Ida-Virumaa riskigrupis ka nooremapoolsete hõlmatus on madal,"" ütles Seer.Ta ei välista, et kui Ida-Virumaal see lahendus end õigustab, siis võidakse seda kasutusele võtta ka mõnes teises omavalitsuses, kus vähe eakaid on vaktsineeritud.Minister aga selles kahtleb. ""On ka variante olnud laual, et pakkuda seda kõigis maakondades. Tõsi on, et on maakondi, kus on eakate hõlmatus nii kõrge, et seal see ilmselt täiendavat efekti ei annaks,"" ütles Kiik.Seda enam, et alates esmaspäevast on võimalik end vaktsineerida kõigil vähemalt 50-aastastel.Kui vaktsiinide saabumisel tõrkeid ei teki, siis saavad Kiige sõnul alates 17. maist lasta end kaitsepookida kõik sõltumata vanusest.   "
err,01.06.2020 06:39,Eesti,https://www.err.ee/1096812/otse-kell-13-15-riigieelarve-kontrolli-komisjoni-ees-kiik-siem-ja-aller,"Otse kell 13.15: riigieelarve kontrolli komisjoni ees Kiik, Siem ja Aller","Lisaks osalevad istungil rahandusministeeriumi ning riigikontrolli esindajad.Komisjoni esimehe Jürgen Ligi sõnul ei ole täitunud ootused, et riigi tugi majandusele on kiire, ajutine ja täpne.""Oleme juhtinud tähelepanu, et laenugarantiid kui kõige mahukam kriisimeede ei ole toonud majandusse lubatud lisaraha, sest tingimused ei vasta majanduse riskidele,"" ütles komisjoni esimees. ""Nüüd on sarnaste seisukohtadega pöördunud valitsuse poole Eesti Pank ja ettevõtlusorganisatsioonid.""Ligi sõnul valitsus on suhteliselt rohkem soosinud otsest laenamist, kuid selleks pädevuse loomine riigile ei tundu realistlik. Samas hakkab otsa saama palgatoetuste aeg ja nende tingimusi tuleb hakata piirama. ""Tänasel istungil loodame kuulda valitsuse kavadest sellest olukorrast välja tulekuks,"" lausus Ligi. "
err,17.05.2020 06:41,Välismaa,https://www.err.ee/1090836/saksamaa-tanavad-taitusid-koroonapiirangute-vastastest,Saksamaa tänavad täitusid koroonapiirangute vastastest,"Protestid, mis said alguse vaid käputäie inimeste kogunemistest, kus tauniti avaliku elu piiranguid koroonaviiruse leviku tõkestamiseks, on viimastel nädalatel toonud Saksamaa suuremates linnades meelt avaldama sootuks suuremaid rahvahulki.Tohutu hulk rahulolematuid karantiiniga, vandenõuteoreetikuid, vaktsiinivastaseid ning nii vasak- kui paremäärmuslasi kogunes laupäeval taas. Stuttgardi meeleavaldusel oli osalejaid üle 5000, Frankfurdis vähemalt 1500 ja Münchenis umbes 1000.""Koroona on võlts"", väitis üks plakat Stuttgardis. ""Isolatsioon, maskid, jälgimine, vaktsiin – see ei lähe mitte"", seisis teisel.Politsei pidas Berliinis kähmluste puhkedes kinni 200 inimest, Hamburgis aga läksid omavahel kokku vandenõuteoreetikud ja piirangutevastased protestijad.Hoogu koguvad meeleavaldused on toonud taas meelde rände- ja islamivastase liikumise PEGIDA väljaastumised Euroopa põgenikelaine harjal 2015. aastal ning pannud küsima, kas praegune tugev toetus Merkelile seoses tema viirusevastaste sammudega on haihtumas.Erakond Alernatiiv Saksamaale (AfD), mis kogus populaarsust põgenikevastaste meeleolude pealt, on asunud nüüd avalikult julgustama meeleavaldajaid ja positsioneerima end piirangutevastase parteina.Ajakirja Der Spiegel viimaste küsitluste kohaselt mõistab protestijaid pea veerand sakslasi.Need arengud on šokeerinud poliitilist eliiti ning Merkel on oma paremtsentristliku CDU partei juhte väidetavalt hoiatanud murettegeva suundumuse eest. "
err,22.07.2020 16:13,Võrkpall,https://sport.err.ee/1115582/tartu-naiskonnast-lahkuv-kais-saan-klubist-aru-elu-laheb-edasi,"Tartu naiskonnast lahkuv Kais: saan klubist aru, elu läheb edasi","Otsus lahku minna tuli klubi poolt, kes pidi koroonaviiruse levikust tingitud kriisi tõttu naiskonna eelarvet märgatavalt kärpima. ""Minule otseselt pakkumist ei tehtudki. Rääkisin Alariga (klubi juht Alari Jõesaar – toim.). Ta ütles, et seisud on rasked ja klubi üritab kokku hoida. Saan neist täiesti aru – olukord on selline,"" sõnas Kais portaalile Võrkpall24.""Meeskond on ju kogu aeg prioriteet olnud ja kui kärpimist alustatakse, siis naiskonnast. Elu läheb edasi ja võistkond jätkab tegevust, kuigi paljuski noortega.""Loe rohkem portaalist Võrkpall24.ee. "
err,16.11.2020 19:54,Eesti,https://www.err.ee/1159762/usa-eriuksus-harjutas-koostood-eesti-ohuvaelastega,USA eriüksus harjutas koostööd Eesti õhuväelastega,"Eesti õhutulejuhtide ja USA eriväelaste koostööharjutuses oli peamine rõhk lähiõhutuletoetusel, mida tagati hävitajatega F-15. Harjutus oli osa suuremahulisest Rootsi ja Ameerika Ühendriikide ühisõppusest Läänemere kohal, teatas kaitseväe peastaap esmaspäeval.USA eriväelased saabusid keskpolügoonile kopterlennukitega CV-22B Osprey, mis hetkel paiknevad Rootsist Satenäsi lennubaasis. Lisaks toetas hävitajaid USA 352. erioperatsioonide lüli juurde allutatud tankurlennuk MC-130J. Õppusel osalenud F-15E tüüpi hävitajate kodubaasiks on Inglismaal asuv USA Lakenheath'i lennubaas.""Suuremahulisele õppusele eelnes ulatuslik ettevalmistus integreeritud missiooni kavandamiseks. Lennata üle 1000 miili, sooritada pikamaaülesanne ja ühendada kõik üksused ühe harjutuse alla oli keerukas ülesanne. Selle planeerimine võimaldas meil harjutada koordineerimist ja sidepidamise jõupingutusi Balti riikides,"" ütles USA maaväe ohvitser ja õhuharjutuse peamine planeerija, kelle nime kaitseväe peastaap oma teatele ei lisanud.""See oli USA-le tohutu õpikogemus. Õppisime paremini tundma oma partnerite planeerimis- ja teostusviise. Kuigi me töötame koos erinevate sõjavägede ja erinevate partneritega, siis seisame silmitsi samade väljakutsetega. Saime neid jagada ja neist ühiselt samade praktikatega jagu saada,"" lisas USA esindaja.""Harjutuse peamine eesmärk oli anda õhutulejuhtidele kogemus lahingmoonaga, kuid ilmaoludest tingituna ei võimaldanud rahuaja ohutuseeskirjad live-harjutust läbi viia,"" ütles taktikalise õhutoetuse üksuse ülem major Tanel Rattiste.""Sellele vaatamata said õhutulejuhid harjutada suhtlust hävitajate pilootidega ning jagada kogemusi meie liitlastega. Koostöö USA-ga on meil väga tihe – osaleme regulaarselt erinevatel õppustel, kus saame töötada liitlaste lennuvahenditega ning omandame oma tööks vajaliku kõrgeima kvalifikatsiooni just tänu USA kolleegidele,"" lisas major Rattiste.  
				USA eriväelased keskpolügoonil.
				Autor/allikas: Kaitseväe peastaap
			Selliseid õppuseid korraldavad Ameerika Ühendriigid regulaarselt, et hinnata oma valimisolekut ning vajadusel täita ka enda julgeolekukohustusi. Samuti suurendatakse harjutustega NATO liitlaste treenitustaset, mis on vajalik potentsiaalsetele kriisidele reageerimiseks üle maailma, märkis peastaap.  Taktikalise õhutuletoetuse üksus ehk TACP (Tactical Air Control Party) kuulub lennubaasi koosseisu. Õhutulejuht ehk JTAC (Joint Terminal Attack Controller) on sertifitseeritud ja kvalifitseeritud isik, kes juhib eesmiselt positsioonilt lahinglennuvahendite ründetegevust manööverüksuse vahetus läheduses paiknevate vaenulike sihtmärkide pihta.  Õppustesse kaasatud hävitajaid F-15 peetakse tänapäeva üheks kõige edukamaks hävitajaks. Lennuki lennukaugus ilma õhus tankimata 5600 kilomeetrit, maksimaalne kiirus ületab helikiiruse rohkem kui kahekordselt.MC-130J Commando II on Lockheed C-130 transpordilennukil põhinev erioperatsioonideks kohaldatud lennuk, mis on võimeline täitma nii teiste lennukite tankimisülesannet kui täiendama hävitajate relvastust.CV-22B Osprey on kaldrootoriga multifunktsionaalne õhuvahend, mis ühendab endas helikopteri vertikaalse õhkutõusu, lendamise ja maandumise võimekuse ning lennuki kiiruse, lennuulatuse ja kütusesäästlikkuse omadused. Osprey on eelkõige mõeldud erioperatsioonide sisse- ja väljaimbumiseks (vastase territooriumil) ning varustuse täiendamise missioonideks. "
err,02.08.2020 17:09,Välismaa,https://www.err.ee/1119686/iirimaa-kaalub-taiendavaid-meetmeid-reisimise-piiramiseks,Iirimaa kaalub täiendavaid meetmeid reisimise piiramiseks,"Iirimaa soovitab juba varasemast vältida mittehädavajalikku rahvusvahelist reisimist ning nõuab peale 15 riigi kõigist ülejäänutest saabujatel jääda kaheks nädalaks eneseisolatsiooni, vahendas Reuters.Samas ei nõua Iirimaa külastajatelt COVID-19 testi tegemist ning ei ole keelustanud lende ühestki riigist.Kuna koroonaviirusesse nakatumine on nii Iirimaal kui ka teistes Euroopa riikides viimastel päevadel veidi kasvanud, kaalub riik täiendavaid meetmeid reisimise piiramiseks.Donnelly ütles RTE raadiole, et riik viib näiteks lennujaamades sisse juhusliku testimise. ""Me kaalume ka muid võimalusi mittehädavajaliku reisimise piiramiseks, sest rahvusvaheline olukord on üha muutlikum,"" lisas ta. "
err,07.10.2020 16:15,Raadiouudised,https://www.err.ee/1144101/kaitsemaskide-kandmine-toob-kaasa-suure-koormuse-keskkonnale,Kaitsemaskide kandmine toob kaasa suure koormuse keskkonnale,Brent Pere 
err,15.02.2021 08:42,Inimesed,https://menu.err.ee/1608109546/prints-harry-ja-meghan-saavad-teise-lapse,Prints Harry ja Meghan saavad teise lapse,"""Me võime kinnitada, et Archiest saab suur vend. Sussexi hertsog ja hertsoginna on teise lapse üle väga õnnelikud,"" vahendas BBC paari esindaja öeldut, kes jättis saladuseks, millal laps sünnib ja kas tegemist on poisi või tüdrukuga.Uus ilmakodanik saab olema troonijärjekorras kaheksas.Paari esimene laps Archie sündis 2019. aasta mais. Eelmise aasta novembris tunnistas Meghan, et juulis katkes ta rasedus ja ta kaotas oma sündimata lapse, kelle tulekust avalikkus veel ei teadnud.View this post on InstagramA post shared by Meghan and Kate  (@royals.fabfour) "
err,10.10.2020 11:20,Korvpall,https://sport.err.ee/1145419/gyori-korgliigakohtumisele-astus-vahele-koroonaviirus-lassi-test-negatiivne,"Györi kõrgliigakohtumisele astus vahele koroonaviirus, Lassi test negatiivne","Üleeile antud rutiinse koroonaproovi tulemused olid neljal naiskonna liikmel positiivsed ja mänguplatsile täna naiskonnad ei jookse, vahendab Korvpall24.ee.""Eile (üleeile – toim.) tehti kogu tiimile ja testid,"" kommenteeris Lass. ""Täna selgus, et nelja mängija testid olid positiivsed. Minu test isiklikult oli negatiivne, aga terve võistkond on kümneks päevaks omades korterites karantiinis. Eks jooksvalt ole näha, mis edasi saab.""Loe edasi portaalist Korvpall24.ee. "
err,07.01.2021 08:30,Loodus,https://novaator.err.ee/1230160/lasersuts-aitab-uurida-haruldast-ja-orna-heeliumimolekuli,Lasersuts aitab uurida haruldast ja õrna heeliumimolekuli,"Ka kõige käredama külma käes, peaaegu absoluutse nulltemperatuuri juures jäävad kaks heeliumi aatomit omavahel molikuli ehk dimeeri moodustades üksteisest kummaliselt kaugele ja naeruväärselt lõdvalt seotuks. Sedavõrd ekstreemset ja efemeerset ühendit on teadlastel väga keeruline täpsemalt uurida.Nüüd aga on rühm Saksa teadlasi koos paari Ameerika kolleegiga seda siiski tähelepanuväärsel moel teinud. Maksim Kunitski ja Reinhard Dörner Frankfurti Goethe Ülikoolist ja nende kaaslased tulistasid heelumi dimeere ehk kaheaatomilisi molekule tugeva laserkiirega, mis pani need pöörlema nagu vurrid.Seejärel kostitasid nad molekule teise, lühema lasersutsakaga, mis lõi aatomitest elektronid välja. Kui aga elektrone polnud enam seda nõrkagi keemilist sidet alal hoidmas, pääses positiivselt laetud aatomituumade vahel maksvusele tugev tõukejõud, nii et ka tuumad lendasid laiali kus see ja teine.Tuumade liikumist said teadlased aga päris hästi mõõta ja suutsid selle põhjal teha järeldusi ka heeliumi dimeeri täpsema ehituse kohta. Teavet andis juurde ka see, kui nad varieerisid esimese ja teise laserimpulsi vahelist aega.Tulemustest kirjutavad Kunitski, Dörner ja kaasautorid ajakirjas Nature Physics.Edaspidi loodavad nad sama uurimistehnika abil tutvuda ka veelgi haruldasema ja õrnema heeliumi molekuli, kolmest aatomist koosneva trimeeri omadustega.Teadusuudised on Vikerraadios eetris esmaspäevast reedeni ca kell 8.35 ja laupäeval ca kell 8.25 "
err,12.10.2020 08:42,Tehnika,https://novaator.err.ee/1145876/selgus-heli-kiiruse-ulempiir-universumis,Selgus heli kiiruse ülempiir universumis,"Igasugused lained, sealhulgas heli-, aga ka näiteks valguslained kujutavad endast ruumis levivat häiritust, mis kannab edasi energiat. Erisuguses keskkonnas levivad lained eri kiirusega. Heli levib näiteks tahkes keskkonnas kiiremini kui gaasilises või vedelas.Einsteini erirelatiivsusteooria määrab suurima kiiruse, millega ükski laine võib liikuda. See on valguse kiirus, umbes 300 000 kilomeetrit sekundis. Milline kiiruspiirang kehtib aga helilainetele, ei olnud seniajani päris selge.Konstantin Trachenko Inglismaalt Londoni Kuninganna Mary Ülikoolist ja ta kolleegid kirjutavad ajakirjas Science Advances, et helikiiruse ülempiir sõltub kahest ühikuta fundamentaalkonstandist, peenstruktuuri konstandist ning prootoni ja elektroni massi suhtest.Need kaks arvu mängivad mujalgi maailma asjades tähtsat rolli. Neist oleneb näiteks tähtede sisemuses kulgev tuumasüntees või prootoni hüpoteetiline lagunemine. Kahe konstandi väärtused on seejuures muide just niisugused, et universumis on võimalik tähtede, planeetide ja elusolendite teke.Pole siis ime, et need fundamentaalsed arvud mõjutavad ka kõigi materjalide tähtsaid omadusi, nagu näiteks heli kiirust materjalis.Trachenko ja ta kaaslased katsetasid oma teoreetilisi tulemusi mitmesuguste materjalide peal. Üks nende teooria ennustusi oli, et mida väiksem on materjalis aatomite mass, seda suurem on seal heli kiirus.Siit omakorda tuleneb, et kõikvõimalikest materjalidest peaks heli kõige kiiremini liikuma tahkes vesinikus, sest vesiniku aatomid on kõige väiksema massiga üldse.Kuid et tahket metallilist vesinikku võib saada ainult hiigelsuure, enam kui miljoni atmosfäärilise rõhu all, siis vesinikuga teadlased katseid ei teinud.See-eest tegid nad taas teoreetilisi kvantmehaanika-arvutusi ja leidsidki nende abil, et heli peaks tahkes vesinikus levima kiirusel 36,1 kilomeetrit sekundis.Teadusuudised on Vikerraadios eetris esmaspäevast laupäevani kell 8.35. "
err,08.10.2020 16:42,Korvpall,https://sport.err.ee/1144853/taltechi-peatreener-kangurist-ta-on-voistkonnale-igal-pool-abiks,TalTechi peatreener Kangurist: ta on võistkonnale igal pool abiks,"""Koroona tekkimise tõttu mängijad mõtlesid ka muu elu peale. On näha, et elu läheb raskemaks ja on vaja peale korvpallikarjääri ka midagi teha. Just vanemate meeste puhul,"" lausus Tal Techi peatreener Kris Killing. ""16 mängijast 13 on üliõpilased. See on üks põhjus, miks me oleme sellise satsi kokku saanud. Teine on töö võistkonna manageride ja klubi juhtide poolt.""Kangurist on Killingu sõnul abi igal pool. ""Kui vaatame passi, siis vanematel mängijatel läheb kauem aega kui noorematel. Aga mis vormis ta on... vahet ei ole, kvaliteet on see, mis on temal hinnalipik. Ta on võistkonnale igal pool abiks - nii väljakul juhendamas kui ka platsi kõrval. See on kvaliteedimärk.""Kindlasti on ka koroonaviirus jätnud hooaja ettevalmistusele oma pitseri. ""Ettevalmistuse perioodi mõttes on mehed pikemalt puhanud kui varasemalt. Võtab kauem aega, et saada nö legoklotsid kokku,"" lausus Killing. ""Ma arvan, et treeneritel on 12 kuud palju tööd. Sai nüüd natuke juhtme seinast välja võtta, valmistuda uueks hooajaks ja mõtteid koguda."" "
err,17.06.2020 17:27,Jalgpall,https://sport.err.ee/1103048/ametlik-meistrite-liiga-voitja-selgub-augustis-peetaval-miniturniiril,Ametlik: Meistrite liiga võitja selgub augustis peetaval miniturniiril,"UEFA sõnul selgitatakse Meistrite liiga veerand- ja poolfinaalidest edasipääsejad senise kahe mängu asemel ühe kohtumisega. Finaal, mis algse plaani kohaselt toimunuks 30. mail Istanbulis, peetakse 23. augustil.Pooleli jäänud kaheksandikfinaalide kordusmängud mängitakse algselt kavas olnud mängupaikades. Kaheksandikfinaalide korduskohtumised on pidada veel Manchester Cityl ja Madridi Realil, Müncheni Bayernil ja Londoni Chelseal, Torino Juventusel ja Lyonil ning Barcelonal ja Napolil. Edasipääsu on juba taganud Pariisi Saint Germain, Madridi Atletico, Atalanta ja Leipzig.Allikate sõnul mängitakse Lissabonis Benfica Estadio da Luzi ja Sportingu Jose Alvalade staadionitel. Praeguse kava järgi peetakse mängud suletud uste taga, kuid allikate sõnul jäetakse uks avatuks muudatustele, kui olukord Portugalis peaks seda lubama.Sarnast formaati kasutab UEFA ka Euroopa liiga puhul, mille miniturniir peetakse Saksamaal. Alates 10. augustist peetakse allesjäänud 16 kohtumist Saksamaa linnades Duisburgis, Düsseldorfis, Gelsenkirchenis ja Kölnis. "
err,28.07.2020 10:34,Korvpalli Eesti koondis,https://sport.err.ee/1117635/veideman-jaab-isiklikel-pohjustel-mangudest-soomega-eemale,Veideman jääb isiklikel põhjustel mängudest Soomega eemale,"Nimelt peab isiklikel põhjustel kodumaale jääma 28-aastane kogenud tagamängija Rain Veideman. Tema asemel sõidab kontrollkohtumistele Saimon Sutt.Eesti läheb Soome järgmises rivistuses: Henri Drell, Sander Raieste, Kregor Hermet, Saimon Sutt, Rait-Riivo Laane, Siim-Sander Vene (C), Rauno Nurger, Mikk Jurkatamm, Mihkel Kirves, Robert Valge, Kristjan Kitsing, Kerr Kriisa, Martin Dorbek ja Siim-Markus Post.Mõlemad kohtumised algavad kell 19. "
err,23.04.2021 18:55,Kirjandus,https://kultuur.err.ee/1608188965/kirjandusfestival-prima-vista-tahistas-raamatu-ja-roosi-paeva,Kirjandusfestival Prima Vista tähistas raamatu ja roosi päeva,"Kirjandusfestival Prima Vista tähistas reedel raamatu ja roosi päeva Tartus Utoopia raamatupoes ja Kogo galeriis toimunud erisaatega. Lisaks kirjandusjuttudele kuulutati saates välja konkursi ""Esimene samm"" laureaat. Auhinna pälvis poetess Maryliis Teinfeldt, kes oma loomingus kasutab kodust kadrina murrakut.Algselt 3. kuni 8. maini toimuma pidanud Tartu kirjandusfestival Prima Vista lükkub ka sel aastal septembrikuusse ja toimub uue kava järgi 20. kuni 25. septembrini. "
err,18.09.2020 08:10,Muusika,https://menu.err.ee/1136726/p-r-m-dd-andis-valja-uue-singli-your-eyes,"Púr Múdd andis välja uue singli ""Your Eyes""","""Me päris pikalt arutasime plaadifirmaga ja pidasime omavahel nõu, millist singlit järgmisena välja lasta ning tegelikult pidi esialgu selle loo asemel üks teine lugu ilmuma,"" rääkis koosseisu liige Oliver Rõõmus.""Siiski tundus, et ""Your Eyes"" on mõnusalt kaasahaarav lugu, et see ka eraldi singlina välja lasta ning hea meel, et see on ka nüüd lõpuks olemas kõikidel platvormidel kuulamiseks,"" lisas duo liige Joonatan Siiman. ""Your Eyes"" räägib sellest, kuidas inimese silmad jutustavad oma lugu ning pilgust võib väga palju välja lugeda. ""Mõni pilk ei pruugi alati ka meeldiv olla,"" tõdes Siiman.Lugu valmis koostöös Hollandi plaadifirmaga Soave Records.Uut lugu saab kuulata Spotifyst: "
err,02.03.2021 15:06,Majandus,https://www.err.ee/1608127909/leedu-loodab-leppida-juuniks-kokku-astravetsi-energia-blokaadis,Leedu loodab leppida juuniks kokku Astravetsi energia blokaadis,"Minister loodab naabritega kokkuleppele jõuda, kuid tal on varuks ka plaan B.""Esitasime täna uue võimaliku metoodika, selle aluspõhimõtted (...) need kätkevad põhimõtet, et Baltimaades kaubeldav energia võib tulla vaid füüsiliste ühenduste, Eesti ja Läti kaablite kaudu (...) üle Leedu piiri tuleva füüsilise vooluga ei tegeleta,"" sõnas Kreivys ajakirjanikele.""Pöördusime täna juba Euroopa Komisjoni, et kutsuda võimalikult kiiresti kokku Balti elektriturgude ühendamise plaani (BEMIP) töörühma kolmepoolne istung koos komisjoniga, kus me esitame uue metoodika ja arutame seda,"" sõnas minister.  Kreivyse sõnul on olemas ka alternatiivne, seni kinnitamata plaan juhuks, kui eestlaste ja lätlastega ei õnnestu kokku leppida.""Sel juhul kasutab Leedu võimalust rakendada Astravetsi-vastases seaduses ette nähtud õiguslikke ja tehnilisi meetmeid,"" ütles Kreivys.  "
err,18.03.2021 15:43,Spordipoliitika,https://sport.err.ee/1608146854/anneli-ott-spordile-moeldud-toetusmeede-jaguneb-nelja-plokki,Anneli Ott: spordile mõeldud toetusmeede jaguneb nelja plokki,"""Üks oluline plokk on eraomanikest spordiobjektide omanikud. Neile on mõeldud üks miljon, mis on kriisist tulenevate kahjude katteks. Me ei saa öelda, et need kompensatsioonid tulevad sajaprotsendilised, aga osaliseks hüvitamiseks on üks miljon planeeritud. Siit ei saa toetust ei riiklikud objektid ega kohalikud omavalitsused,"" selgitas Ott Vikerraadiole antud intervjuus.""Siis on võistkondlikud sportmängude spordiklubid. Nende probleem on ju see, et kuna mängud toimuvad ilma pealtvaatajateta, siis jääb neil saamata eelarvesse planeeritud piletitulu. Neile on planeeritud 600 000 eurot.""""Päris uus toetusmeede on võlaõigusliku lepingu alusel töötavatele treeneritele. Selle mahuks on 400 000 eurot. 700 000 euro suurune toetusmeede on veel eraldi spordialaliitudele, kuna meil on praegu lubatud ainult saavutusspordi võistluste korraldamine koondise liikmetele ja kandidaatidele, siis alaliitudel jääb madalama taseme võistluste mittekorraldamisel saamata tulu, mis on planeeritud majanduskuludeks.""""Nende kõigi meetmete puhul tuleb arvestada, et neid hakatakse veel välja töötama. Praegune prognoos on selline, et püüame võimalikult kiiresti taotlusvoorud välja kuulutada. Esmalt oleneb see muidugi sellest, kuidas riigikogu seadust või lisaeelarvet menetleb. Loodame, et see toimub väga kiiresti ja siis võiksime aprilli keskel jõuda taotlusvoorude väljakuulutamiseni.""Oti sõnul võeti abipaketi koostamisel alguseks mullune kogemus, mida on kogemustele tuginedes täiustada.""Nende summade kokkupanekul ja määramisel võtsime aluseks kevadise kogemuse. Näiteks võlaõiguslike lepingute alusel töötavate treenerite puhul kevadel ilmsiks tulnud pudelikaelad proovime praeguste meetmetega lahendada. Kevadine toetuspakett oli kindlasti abiks, aga oleme sellest kogemusest õppinud, oleme targemad ning oskame loodetavasti paremini sihistada neid toetuseid ja arvestada, millised on kriisist tulenenud vältimatud abivajadused, mida tuleks nende summade raames toetada.""Et spordivaldkonda on lisaraha oodata ka teisi kanaleid pidi, loodab kultuuriministeerium, et koostatud abipaketiga jõuab toetust võimalikult paljude abivajajateni.""On veel olemas ka töötukassa palgatoetus ja ka omavalitsused said toetust. Ka on meil majandus- ja kommunikatsiooniministeeriumiga ühine kuue miljoni euro suurune meede, kus on sees suured rahvusvahelised spordiüritused ja suurürituste hallid. Arvan, et ka sellest kuuest miljonist läheb osa spordivaldkonnale. Usun, et siit saab päris palju kaetud ja kui peaks tõesti tekkima väga kriitiline sihtgrupp, siis tuleb sellega tegeleda. Praeguse valiku juures aga loodame, et saame võimalikult paljudele toetust maksta ja et võimalikult paljud saavad sellest tuge."" "
err,30.03.2021 10:36,Eesti,https://www.err.ee/1608159919/oopaevaga-lisandus-17-koroonasurma,Ööpäevaga lisandus 17 koroonasurma,"Surid 54-aastane naine, 63-aastane mees, 64-aastane mees, 65-aastane mees, 68-aastane mees, kaks 70-aastast meest, 71-aastane mees, 77-aastane mees, 78-aastane mees, 79-aastane naine, 81-aastane naine, 82-aastane mees, kolm 84-aastast meest, 89-aastane mees.Kokku on alates pandeemia algusest surnud Eestis 896 koroonaviirusega nakatunud inimest. Viimase ööpäeva jooksul analüüsiti Eestis 6580 koroonaviiruse testi, neist esmaseid positiivseid teste oli 1202 ehk 18,3 protsenti testide koguarvust.Ööpäeva jooksul avati haiglates uusi COVID-19 haigusjuhtumeid kokku 104, haiglaravi vajab 709 patsienti. Seda on 16 patsiendi võrra vähem kui esmaspäeval.Intensiivravil on 72 patsienti, neist juhitaval hingamisel 46. Ööpäev varem oli intensiivravil 71 ja juhitaval hingamisel 51 patsienti.Rahvastikuregistri andmetel laekus enim uusi positiivseid testitulemusi Harjumaale, kus koroonaviirusega nakatumine tuvastati 714 inimesel. 536 uutest Harjumaa haigusjuhtudest on Tallinnas.Ida-Virumaale lisandus 142, Tartumaale 56, Lääne-Virumaale 51, Viljandimaale 34, Pärnumaale 29, Saaremaale 28 ja Raplamaale 24 uut positiivset testi.Võrumaale tuli juurde 19, Läänemaale 17, Jõgevamaale 16, Järvamaale 11, Hiiumaale kaheksa Valgamaale seitse ja Põlvamaale kuus uut nakkusjuhtu.40 positiivse testitulemuse saanul puudus rahvastikuregistris märgitud elukoht.Viimase 14 päeva haigestumus 100 000 inimese kohta on 1344,6 ning esmaste positiivsete tulemuste osakaal tehtud testide koguarvust 19,4 protsenti.Nakkusjuhte on alates pandeemia algusest tuvastatud 105 416.Ööpäevaga tehti 2308 vaktsineerimist, millest esmaseid kaitsesüste oli 1967 ja teisi 341.Eestis on COVID-19 vastu vaktsineerimisi tehtud 196 317 inimesele, kaks doosi on saanud 61 206 inimest. "
err,22.05.2020 13:45,Raadiouudised,https://www.err.ee/1093330/eestis-on-aktiivsete-haigusjuhtude-arv-langenud-82-le,Eestis on aktiivsete haigusjuhtude arv langenud 82-le ,"Haiglas viibib veel 37 inimest, kellest kaks on juhitaval hingamisel. Uusi surmajuhtumeid ööpäeva jooksul ei olnud. Kõik see lubab leevendada eriolukorra ajaks kehtestatud piiranguid. Margitta Otsmaa jätkab "
err,05.02.2021 16:25,Arvamus,https://www.err.ee/1608099652/kadri-liik-viis-asja-mida-navalnoi-vahistamine-venemaa-kohta-utleb,"Kadri Liik: viis asja, mida Navalnõi vahistamine Venemaa kohta ütleb","On keeruline mõista Venemaa opositsiooniliidri Aleksei Navalnõi arreteerimise järelmeid, vastamata kõigepealt fundamentaalsele küsimusele: miks ta üldse mürgitati. Vastus sellele küsimusele võimaldaks teha oletusi selle kohta, mida Moskva kardab, loodab ja saavutada tahab ning mida ette võtta kavatseb.Praegu me seda ei tea. Siiski võib toimuva põhjal Venemaa poliitika kohta mõned ettevaatlikud järeldused teha.Moskva režiim tundub olevat järjest enam teadlik oma piiratusest ja rabedusestAastaid on erinevad võimuesindajad Moskvas kinnitanud, et Navalnõi ei kujuta endast ohtu ei president Vladimir Putinile ega poliitilisele süsteemile. Ja neil on olnud õigus. Navalnõi on Venemaa enim tuntud ja populaarseim opositsionäär, kes paljastab korruptsioonijuhtumeid nauditavalt teravas ja suurepäraselt sarkastilises stiilis – milles vabalt mõtlevad venelased ületamatult head on. Aga tõeliseks ohuks pole ta süsteemile olnud.Veelgi enam – paradoksaalsel viisil on ta ise olnud osa süsteemist, nii nagu korruptsioon on osa süsteemist. Korruptsioonile keskenduv Navalnõi on olnud ühe teema poliitik, mis on teinud temast küll valusa pinnu Putini võimu silmas, aga (vähemalt siiani) ei ole ta olnud keegi, kes suudaks sõnastada visiooni teistsugusest süsteemist, kehtestada täiesti teise paradigma.Ei ole teada, kui hea koalitsioonilooja Navalnõi võiks olla – Venemaa poliitilises kõrbes pole tal just palju partnereid leida. Aga suurem osa laiemast elanikkonnast suhtub temasse kahtlevalt. 2020. aasta septembris korraldatud Levadia Keskuse küsitluse järgi kiidab 20 protsenti venelastest Navalnõi tegevuse heaks, 50 protsenti on mitte; 33 protsenti usaldab teda, 55 protsenti aga mitte.
										James Sherr: Navalnõi tugevus on tema nõrkus (1) Seega, kui Kreml on hakanud Navalnõid äkki vaatama tõsise ohuna, siis võib-olla on sellel vähem tegemist Navalnõi tugevusega, isegi kui see on tõusuteel, kuivõrd süsteemi enda nõrkusega, mis on kasvanud veelgi kiiremini.Märgid süsteemi nõrkusest on igal pool: valitseva partei reitingud käivad alla, inimesed on valmis hääletama ükskõik kelle, aga mitte nende poolt, valitseb ulatuslik rahulolematus sellega, kuidas valitsus on pandeemia ajal käitunud, ja juba paljude kuude jooksul toimuvad Venemaa erinevates paikades protestiaktsioonid, mis, kord vallandununa, ei vaibu kiirelt.Neis tingimustes võisid Navalnõi targa hääletamise strateegia ning korruptsioonipaljastused tõepoolest ja uuel moel ohtlikuna tunduma hakata.Navalnõi kõrvaldamine saab ainult aeglustada Kremli legitiimsuse erosiooni Ei ole selge, kuhu Kremli ja Navalnõi vastasseis võib välja viia. Mõned märgid näitavad, et eskaleerumine on jõudnud uuele tasemele: protestide geograafiline ulatus on lai, protestijate taust on kirju – välja on tulnud palju neid, kes ei kuulu Navalnõi tavaliste toetajate sekka –, politsei on käitunud tavapärasest palju brutaalsemalt. Mis veelgi märkimisväärsem - Kreml on tundnud vajadust jagada selgitusi Musta Mere äärse, väidetavalt Putinile kuuluva palee asjus, mis oli Navalnõi viimase paljastusvideo objekt; ning üldse on Navalnõi dikteerinud agendat, jättes Kremli reaktiivsesse rolli.Kuid siiski ei tähenda eelnev kohest läbimurret ja võitu. Protestid võivad lõpuks vaikselt vaibuda, nagu need vaibusid Habarovskis. Ja samal ajal see ei loe. Kremli tõeline probleem pole mitte Navalnõi, vaid suutmatus end muuta.
										Urmas Paet: loodan, et naiivsus Venemaa suunal on mõnda aega nullilähedane (4) Kui putinislik süsteem tahab ellu jääda ja ennast evolutsioonilisel teel muuta (mitte revolutsioonilisel moel laguneda), siis peavad võimukandjad midagi ette võtma, ja üsna pea. Kreml peab elavdama majandust, tooma avalikkuse ette uusi nägusid, demonstreerima poliitilise vastutuse võtmist ning näitama, et uuendused on tulemas ka kõige kõrgemal poliitilisel tasemel. Sellist signaali on oodatud 2018. aasta presidendivalimistest alates.""Mida ebastabiilsem on situatsioon, seda tugevam on tema soov status quod ja isiklikku kontrolli säilitada.""Kõigi, kaasa arvatud eliidi väsimus on silmanähtav. Paradoksaalne on aga see, et Putin võib vajadust uuenduste järele küll mõista, ent siiski kõhelda nendega alustamisel. Mida ebastabiilsem on situatsioon, seda tugevam on tema soov status quod ja isiklikku kontrolli säilitada.Võisime seda täheldada eelmisel aastal - kui vastab tõele, et koroonapandeemia tõttu jäi teostamata plaan muuta põhiseadust viisil, mis oleksid lubanud Putinil vaikselt võimult lahkuda. Ning sel juhul mängivad Navalnõi poolt käima lükatud sündmused kahetist rolli: ühest küljest näitavad need kiiret vajadust muudatuste järele, aga samal ajal muudavad need muudatuste teostumise järjest vähem tõenäoliseks.Kreml on kaotanud oma poliitilise nõiakunsti Aastaid on Kreml suutnud oma poliitilisi- ja legitiimsusprobleeme hallata poliitilise maastiku ümberkujundamise teel. Võimu spin doctorid on parteisid loonud ja hävitanud, poliitilisi intriige välja mõelnud ja lahendanud. Seda see kurikuulus ""juhitav demokraatia"" oligi – etendus, millel puudus tegelik sisu.
										Venemaa saatis Borrelli visiidi ajal välja kolm EL-i diplomaati									2011. aastal aitas see lähenemine jagu saada arvatavasti suurimast kriisist, millega Putini süsteem on silmitsi seisnud - protestidest, mis puhkesid pärast Putini avaldust, et ta naaseb Kremlisse, ja sellele järgnenud võltsitud valimisi.Toona kaotas Kreml linnades elava noorema haritlaskonna poolehoiu. Kuid kuna sellest inimrühmast maaliti pilt kui välisagentidest, kes pooldavad Lääne ""dekadentsi"" ja ""homopropagandat"", jäi Kremlile alles konservatiivse, homofoobse ning Lääne osas kahtlustavalt suhtuva enamuse toetus.Lühikest aega tundus, et 2011. aasta sündmused võivad uuel moel korduda. Tundus võimalik, et Kreml - mõeldes septembrikuistele duumavalimistele ja oodates-kartes Bideni administratsiooni ning taas üksmeelse Lääne demokraatia-teemalist survet – meelitas Lääne tähelepanu ja retoorika teadlikult Navalnõi peale.Arvestades Navalnõi vastuolulist mainet ja killustatud toetajate baasi Venemaal, oleks Kreml sellisel moel võinud loota teiste inimrühmade Lääne mõju eest isoleerimist. Kreml oleks küll kaotanud Navalnõi järgijad samamoodi kui linnaharitlaste toetuse 2011. aastal, kuid oleks säilitanud rahvastiku enamuse lojaalsuse, isegi kui see enamus oleks olnud järjest väiksem ja lojaalsus üha leigem.Paraku aga paistab, et mis oli jõukohane 2011. aasta Kremlile, käib üle jõu 2021. aasta väsinud Kremlile. Ning asjad on muutunud: sisepoliitika haldamine on liikunud poliittehnoloogide käest julgeolekuametitele, mis kehtestavad kontrolli instinktiivselt pigem jõudu kui nutikaid intriige kasutades.
										Navalnõi naise toetajad kannavad meelsuse näitamiseks punaseid riideid									Julgeolekuametite suurenev rollÜha enamate teemade liikumine julgeolekuametkondade kätesse on olnud tendentsiks juba juba päris pikka aega; ja see ei puuduta mitte ainult Venemaa sisepoliitikat, vaid ka välispoliitikat.Välisministeerium ei ole mitte ainult kaotanud kontrolli mitmete välispoliitiliste teemade üle - nagu näiteks Ukraina (millega on pikalt tegelenud presidendi administratsioon) või Süüria (millega pärast 2015. aastat on tegelenud põhiliselt kaitseministeerium) -, vaid näib, et tema roll ja sõnaõigus on vähenenud ka laiemates ametkondade vahelistes kooskõlastusringides.Venemaa ja Saksamaa vaheliste suhete madalpunkt on selle kõige paremaks näiteks. Viimastel aastatel on Venemaa ja Saksamaa vahelised probleemid muudkui kuhjunud. Algas see Bundestagi häkkimisega 2015. aastal ja Lisa juhtumiga 2016. aastal, jätkus Tiergarteni mõrvaga 2019. aastal ja päädis Navalnõiga.Tundub olevat usutav, et pahategijad neis juhtumites tulid kõik Venemaa süsteemi erinevatest osadest ning käitusid vastavalt omaenda loogikale ning vajadustele. Tegu ei olnud läbimõeldud ja koordineeritud rünnakutega Saksamaa vastu. Ent Moskva ei taibanud või ei hoolinud, et Berliinist vaadates paistis see vaenulike aktide jadana, mille on toime pannud Venemaa.Venemaa välisministeerium oleks kindlasti saanud Kremlile rääkida, kuidas selliste sündmuste kuhjumine mõjutab Venemaa suhteid Saksamaaga – kes on Moskva kindlaim heasoovija Euroopa Liidus ja EL-i konsensuse loomisel võtmerollis. Vene diplomaadid oleksid saanud selgitada, miks see tähtis on.
										Navalnõi läks sõjaveterani laimamises süüdistatuna kohtu alla									Tundub aga, et Kreml kas ei küsinud või ei kuulanud. Näha on, et Kremli väsimus on kaasa toonud tema poliitika killustumise: enam isegi ei püüta vaadata tervikpilti, mõelda, millised on ühe või teise tegevuse erinevad tagajärjed.Ning nagu Saksamaagi näite puhul, on need reeglina just asjade välispoliitilised, täpsemini diplomaatilised aspektid, mis ametkondadevahelises konkurentsis kaotusseisu jäävad. See omakorda aga tähendab automaatselt, et Lääne võimalusi olukorda mõjutada jäävad väiksemaks.Lääs peab tegutsema, aga saab teha vähe""Arvestades Navalnõi viibimist Saksamaal, ei ole Läänel praegu võimalik toimunut ignoreerida.""Suhetes Läänega on Moskva löönud veel ühe omavärava. Aastaid on Moskvas soovitud, et Lääs ei sekkuks Venemaa siseasjadesse, aga arvestades Navalnõi viibimist Saksamaal, ei ole Läänel praegu võimalik toimunut ignoreerida.Alates Joe Bideni valimisest USA presidendiks on Moskva oodanud ja kartnud Washingtoni uut jõulist kriitikat Vene siseriikliku demokraatia nigela olukorra kohta – ent Navalnõid lennujaamas vahistades on Moskva omalt poolt teinud kõik, et selline kriitika tõepoolest kõlaks.Kui Ühendriikide administratsioonis ka vaieldi selle üle, milline lähenemine võtta Venemaa suhtes: kas keskenduda külmale ja pragmaatiline rahvusvahelisele suhtlus (ning näiteks relvastuskontrollile) või pühenduda demokraatia edendamisele, siis oma tegevusega on Moskva praegu tahtmatult tugevdanud neid, kes pooldavad viimast.Siiski, isegi kui Lääs tunneb, et midagi peab ette võtma, on väga vähe, mida ta tegelikult teha saab. Pole peaaegu midagi, mis annaks soovitud tulemuse. Kui Moskva režiim tõesti usub, et Navalnõi kujutab endast eksistentsiaalset ohtu (vastaku see siis tõele või mitte), siis ei ole midagi, mida Lääs võiks pakkuda või millega ähvardada, et nad oma käitumist muudaks.Mõju poleks ei ähvardustel ega dialoogipakkumisel. Moskva poliitiliste protsesside üha vähenev koordineeritus - julgeolekuametite kasvav ja välisministeeriumi kahanev mõjukus – ainult süvendavad seda jõuetust.On tõenäoline, et Lääneriigid midagi siiski teevad - näiteks kehtestavad veel mõned ""suunatud"" ehk isikukesksed sanktsioonid. See žest oleks õige ja vajalik oma positsiooni demonstreerimiseks, isegi kui tal laiem mõju puudub.Aga, kui ülaltoodud analüüs on korrektne, peaks Lääs valmistuma aastatepikkuseks frustratsiooniks suhetes Moskva poliitilise režiimiga, mis aeglaselt elujõudu kaotab, suutmata end uuendada ja kartes oma tuleviku pärast.Kommentaar ilmus algselt Euroopa Välissuhete Nõukogu koduleheküljel. Inglise keelest eesti keelde ümber pannud Kaupo Meiel. "
err,18.09.2020 10:14,Inimesed,https://menu.err.ee/1136775/grete-paia-enam-ei-oskagi-suure-hulga-inimeste-seas-olla,Grete Paia: enam ei oskagi suure hulga inimeste seas olla,"""Huvitav on see, et ei oskagi enam olla suure hulga inimeste seas. Ebamugavustunne tekib,"" ütles Paia R2 ""Hommikus!"".Ta lisas, et väldib teadlikult rahvarohkeid kohti, sest ei taha Saaremaal elavatele vanaemale ja vanaisale koroonat viia. Näiteks käib ta poes aegadel, kui seal väga inimesi ei ole. Saaremaal veedab ta praegu ka tavapärasest rohkem aega – pool nädalat on Saaremaal ja ülejäänud aja Tallinnas.Paia nentis ka, et nii kehva suve, kui sel aastal, pole ammu olnud. Ka oht, et sügisel mitmed kontserdid ära jääda võivad, teeb ta kurvaks, ent hirmu ta ei tunne.""Mul on plaan B olnud kogu aeg kõrval ja ma olen alati olnud seda meelt, et ma ikkagi soovin muusikat teha nii, et saan ise nautida seda ja fun'ida ega pea ainult sellest sõltuma,"" ütles Paia ja lisas, et talle on abiks ka sotsiaalmeedia. "
err,16.01.2021 19:14,Eesti,https://www.err.ee/1608075877/manniku-pansionaadi-polengus-langesid-kokku-vaga-halvad-asjaolud,Männiku pansionaadi põlengus langesid kokku väga halvad asjaolud,"Kurioosse kokkusattumusena pöördusid Lüganuse vallas Aa külas asuvate hooldekodude esindajad möödunud aasta lõpus transpordiameti poole palvega, et hooldekodude juurde viivad riigiteed võiks olla paremini hooldatavate teede nimistus. Põhjuseks see, et hooldekodudes olevad eakad inimesed vajavad tihti kiirabi teenust. Samuti on oht, et kui hooldekodu juurde viiv tee on bussile läbimatu, ei jõua ühissõidukeid kasutavad töötajad tööle, vahendas ""Aktuaalne kaamera"".Transpordiameti maanteehoiu teenistuse direktori Raido Randmaa sõnul tasub taotluses palutud erisuse andmist kaaluda, kuid nemad lähtuvad teehooldusel eelkõige tee kasutamise tihedusest.""Sellel liiklussagedusel on ka väga oluline mõte. Kui talihoolet silmas peame, siis ka see sool, mida me teedele paneme, hakkab liikluse all mõjuma. Ja kui tee on väga väikese liiklussagedusega, siis me võime seda soola sinna külvata ja külvata, aga tegelikult see oma eesmärki ei täida,"" rääkis Randmaa.
										Männiku hooldekodu põleng sai ilmselt alguse vigasest pistikupesast									Männiku pansionaadi päästetööde juhi Kaarel Kuznetsovi sõnul tegi täistuisanud tee nende olukorra väga keeruliseks.""See segas väga päästetööde lahendamist. Tee oli kitsas, lund täis tuisanud. Päästeautod ei saanud manööverdama, sellega oli raskendatud vee juurdevedu. Päästjatel ei ole võimekust oma sahkasid üleval pidada. Lihtsalt see sündmus juhtus sellisel halval ajal ja oli raske kätte saada teehooldajaid. Üks teehooldaja võeti lihtsalt sõidu pealt maha ja suunati sündmuskohale,"" lausus Kuznetsov.Lisaks transpordiameti partneri lumesahale oli päästetöödel abi ka kohaliku mehe väiksemast traktorist, mis küll ka ise vahepeal lumme kinni jäämise ohtu sattus.Traagilise tuleõnnetuse puhul oli tegu väga halbade asjaolude kokkulangemisega, ütles Lüganuse kriisikomisjoni esimees Andrea Eiche.""Eks mul on enne ka sellesama hooldekodu juhiga juttu olnud, et kui midagi peaks juhtuma, siis need teed on umbes. Ja me oleme valla teede osas pööranud ka rohkem sinna tähelepanu. Aga kahjuks oli tõesti see olukord, kus traktorid tegid ringi ära ja tunni pärast oli uuesti see tee umbes. See oli ilmvõimatu hoida kogu aeg seda teed lahti,"" lausus Eiche.Männiku pansionaadis toimunud põlengus hukkus kolm inimest. Põlengu põhjus on selgitamisel. Politsei on alustanud kriminaalmenetlust. "
err,16.06.2020 14:14,Loodus,https://novaator.err.ee/1102633/roovlinnud-aitavad-jalgida-keskkonna-saastatust,Röövlinnud aitavad jälgida keskkonna saastatust,"Inimene on õppinud kasutama erinevaid kemikaale, mistõttu satub keskkonda aineid, mis teatud koguses on ohuks nii inimesele kui ka loomadele. Need ained võivad jõuda toiduahela tipus olevate loomadeni, sealhulgas inimese ning röövlindudeni, kuhjuvad seal, säilivad lühemat või pikemat aega kudedes ning halvemal juhul kahjustavad tervist või põhjustavad surma, kirjutab Tartu Ülikooli ökoloogia ja maateaduste instituudi linnuökoloog Marko Mägi ajaveebis Linnuvaatleja.Kuigi röövlinnud on laia levikuga ning nende kasutamine ulatusliku piirkonna, näiteks kogu Euroopa, keskkonnamürkide jälgimisel mõistlik, ei sobi selleks siiski iga röövlind. Teadlased, teiste seas Madis Leivits Eesti Maaülikoolist, koostasid ülevaate, milles analüüsisid muuhulgas röövlindude levikut, rändlust, arvukust ja võimalikku kokkupuudet erinevate saasteallikatega, leidmaks kõige sobilikumad liigid, kelle koeproovide abil oleks võimalik hinnata keskkonna saastatust Euroopas.Ülevaates keskenduti maismaa aineringetes leiduvatele ainetele: raskmetallidele, veterinaar- ja tavameditsiinis kasutatavatele ravimite jääkidele, pestitsiididele ja rotimürkidele. Pliid leidus enne töönduslikku kaevandamist ökosüsteemides vähe, kuid tänaseks on pliireostus koos teadmistega aine toksilisusest oluliselt kasvanud.Praegu on plii kasutusel jahimoonas ja õngeraskustes ning nii jõuab see jahil hukkunud loomi süües röövlindu ning sarnaselt elavhõbedale on see linnule mürgine. Rotimürke kasutatakse laialdaselt põllumajanduses ja majapidamistes näriliste tõrjumiseks ning neis olevad ained mürgitavad lisaks närilisele ka neist toituva röövlinnu. Läbi toiduahela jõuavad röövlindu ka pestitsiidid ja tekitavad tal sigimisprobleeme.Ravimijäägid jõuavad keskkonda prügilatest, ravitud kariloomadest ning juhul, kui kanalisatsioonisetteid kasutatakse põllu väetamiseks ehk puhastusseadmed ei suuda jääke eraldada. Kuigi nende ringluse ja toime kohta on teadmised napid, on teada, et süües hukkunud kariloomi, keda on ravitud diklofenakiga, on sellest saadud mürgistuse tõttu halvas seisus mitmed kaeluskotkaste (Gyps sp.) asurkonnad (loe lisa siit, siit ja siit).Ülevaatest selgus, et erinevate saasteainete tuvastamiseks kas autoga kokkupõrkel hukkunud või nälginud linnust, on näiteks kaljukotkas (Aquila chrysaetos) sobilik plii tuvastamiseks. Kanakull (Accipiter gentilis) sobib elavhõbeda ning raisa-, raipe- ja kaeluskotkad piirkondlike ravimijääkide tuvastamiseks. Üle-euroopaliselt on saasteainete tuvastamiseks kõige sobilikumad aga hiireviu (Buteo buteo) ja kodukakk (Strix aluco). Viimased on levinud kogu Euroopas ning on suhteliselt paiksed – nende kudedesse ladestub teave kohalikest oludest – ja piisavalt arvukad, mistõttu puutuvad kõige tõenäolisemalt kokku kõigi eelmainitud ainetega.Järeldused tuginevad toksiliste ainete ja liikide ökoloogiale ning erinevate piirkondade röövlindude uuringutele. Üle-euroopalist andmestikku järelduste kontrollimiseks hetkel veel pole. Siiski on see esimene samm uuringute ühtlustamiseks, et jälgida Euroopa saastatust röövlindude abil, kasutades samu liike. "
err,01.09.2020 11:01,Võrkpall,https://sport.err.ee/1129769/avo-keel-ja-lati-koondis-said-em-valikturniiril-valusa-kaotuse,Avo Keel ja Läti koondis said EM-valikturniiril valusa kaotuse,"Avo Keele hoolealustele tõi Hermans Egleskalns 22 (+12) ja päev varem Moldova vastu säranud Atvars Ozolinš 17 punkti (+14). Päeva teises kohtumises sai Moldova kindla 3:0 (22, 22, 22) võidu Küprose üle, kirjutab Võrkpall24.ee.Kahe vooru järel jätkab D-alagrupis täisedu ehk 2 võidu ja 6 punktiga Hispaania, järgnevad Läti ja Moldova 1 võidu ja 3 punktiga. Küpros pole punkte veel pähe saanud. Seitsmest alagrupist pääsevad EM-finaalturniirile võitjad ja viis paremat teise koha omanikku.Teisipäeval kohtub Läti Küprose ja Hispaania Moldovaga.Loe rohkem portaalist Võrkpall24.ee. "
err,03.05.2021 14:36,Eesti,https://www.err.ee/1608199828/galerii-leebemate-piirangute-esimene-paev-toi-ulemiste-parkla-autosid-tais,Galerii: leebemate piirangute esimene päev tõi Ülemiste parkla autosid täis,"Siiski kehtivad keskuses sees endiselt mitmed ohutusreeglid. Kogu keskuse ja kaupluste täituvusele kehtib 25 protsendi nõue. Lisaks maskikandmise kohustuse kehtestamisele on keskus sulgenud avalikud puhkealad, piiranud istekohtade kasutust ning lülitanud välja keskuse üldkasutatava wifi. Siseruumides asuvad söögikohad on endiselt avatud üksnes toidu kaasaostmiseks.Esmaspäevast võivad ka söögikohad avada kohapeal toidu pakkumiseks väliterrassid. Paraku ei soosi praegu väljas einestamist ilm.
					Vaata galeriid					
						11 pilti					
			Kohvik Boheem Kalamajas
			Autor/allikas
			Siim Lõvi /ERR
		   Ülekande alguseni jäänud Ülekanne on lõppenudOTSEKopeeri HTML kood.Jaga 12   00:00 / 00:00LiveLaadimine   "
err,24.04.2021 18:08,Premium liiga,https://sport.err.ee/1608190087/legion-alistas-tuleviku-dmitrijevile-punane-kaart,"Legion alistas Tuleviku, Dmitrijevile punane kaart","Kirill Nesterov viis Legioni 37. minutil juhtima ja Pavel Dõmov suurendas 50. minutil eduseisu. Tuleviku värava lõi 63. minutil Kristjan Kask.Seejuures Dõmovi ja Kase väravate vahel teenis kaks kollast kaarti Legioni kogenud poolkaitsja Aleksandr Dmitrijev, kelle meeskond pidi seejärel kohtumise lõpuni arvulises vähemuses mängima.Kui hooaja esimesest viiest kohtumisest ei teeninud Legion ainsatki võitu, siis enne Tuleviku alistamist alistati kodus Kuressaare 1:0 ja võõrsil Tartu Tammeka samuti 1:0.Tabeliseis: 1. Paide Linnameeskond 16 punkti (6 mängust), 2. Tallinna FCI Levadia 15 (6), 3. Tallinna JK Legion 11 (8), 4. JK Narva Trans 8 (7), 5. Tallinna FC Flora 7 (3), 6. Tartu JK Tammeka 7 (4), 7. Nõmme Kalju FC 6 (6), 8. Viljandi JK Tulevik 5 (7), 9. Pärnu JK Vaprus 4 (5), 10. FC Kuressaare 3 (6).Pühapäeval mängivad Pärnu JK Vaprus - Paide Linnameeskond, JK Narva Trans - FC Kuressaare, Tallinna FC Flora - Tallinna FCI Levadia (kell 14.50 ETV2-s ja ERR-i spordiportaalis) ja Nõmme Kalju FC - Tartu JK Tammeka. "
err,17.03.2021 11:16,Eesti,https://www.err.ee/1608144847/poliitikute-ja-korgete-riigiametnike-vaktsineerimine-laks-pausile,Poliitikute ja kõrgete riigiametnike vaktsineerimine läks pausile,"Riigikantselei valitsuse kommunikatsioonidirektor Eero Raun selgitas ERR-ile, et vaktsineerimisplaan läheb taas käiku siis, kui Eestisse rohkem vaktsiine saabub.""Kuna Eestisse laekus vaktsiinitarneid vähem kui esialgu oli oodatud, siis pidi kava mõneks ajaks seisma panema,"" selgitas Raun.Tema sõnul pole täpselt teada, millal poliitikute ja kõrgete riigiametnike vaktsineerimisplaaniga edasi minna saab, sest kõik sõltub vaktsiinitootjatest.""Kogemus on näidanud, et kõigepealt peab tarned liikuma saama ja siis saab asjaga edasi minna,"" lisas ta.Poliitikutele ja riigiametnikele oli planeeritud AstraZeneca vaktsiiniga kaitsepookimine. Vaktsiinisüstid pidid saama riigikogu ja valitsuse liikmed, riigisekretär, õiguskantsler, riigikontrolör, riigikohtu esimees ning Eesti Panga president.Praeguseks on aga peaminister Kaja Kallas koroonaviirusega nakatunud ning teda asendab ajutiselt riigihalduse minister Jaak Aab. "
err,23.09.2020 14:47,Eesti,https://www.err.ee/1138452/kell-21-40-esimeses-stuudios-arkadi-popov,"Kell 21.40 ""Esimeses stuudios"" Arkadi Popov",Saade algab ETV-s kolmapäeval kell 21.40. Saatejuht on Andres Kuusk. 
err,28.10.2020 11:14,Eesti,https://www.err.ee/1152182/isamaa-kulutas-mullu-reklaamile-1-4-miljonit-eurot,"Isamaa kulutas mullu reklaamile 1,4 miljonit eurot","Majandusaasta aruande esitamise tähtaeg on tänavu koroonapandeemia tõttu oktoobri lõpus, teised parlamendierakonnad esitasid aruande juba suvel. Isamaa üldkogu kogunes aruannet kinnitama suve lõpus.Erakonna peamiseks tegevuseks oli möödunud aastal riigikogu ja Euroopa Parlamendi valimiste kampaania, mille tulemusel saavutas erakond riigikogus 12 kohta ja pärast Brexitit ka koha Euroopa Parlamenis.Riigieelarvest sai Isamaa mullu toetust 661 000 eurot, eraisikutelt kogus erakond annetusi 687 000 eurot.Möödunud aastal olid erakonna tegevuskulud 1,7 miljonit eurot ja tööjõukulud 135 200 eurot. Aasta varem olid erakonna tegevuskulud 635 000 eurot.Reklaamile kulutas Isamaa mullu 1,4 miljonit eurot, 161 000 eurot kulus erakonna majandamiskuludele ning 138 500 eurot kulus avalikele üritustele. 27 100 kulus ka muudele poliitilistele kuludele, 13 000 eurot publikatsioonidele.Erakonnas töötas mullu keskmiselt seitse inimest, kelle palgakulu oli 107 000 eurot. Aasta lõpu seisuga kuulus erakonda 8071 liiget. "
err,25.09.2020 18:50,Korvpall,https://sport.err.ee/1139733/rakvere-tarva-karikamang-jaeti-koroonaohu-tottu-ara,Rakvere Tarva karikamäng jäeti koroonaohu tõttu ära,"Nimelt andis Audentese Spordigümnaasiumi esindusmeeskonna mängija teada, et on puutunud kokku inimesega, kelle lähikontaktne andis positiivse koroonaproovi.Edasised sammud otsustab Eesti Korvpalliliit pärast täpsema informatsiooni selgumist.Tarva ja G4S Noorteliiga esimeses omavahelises mängus jäi peale Rakvere esindusmeeskond tulemusega 108:55. "
err,12.02.2021 13:51,Eesti,https://www.err.ee/1608107647/laaneranna-vallas-huppas-nakatumisnait-lakke,Lääneranna vallas hüppas nakatumisnäit lakke,"""Lääneranna vallas on üheksa päevaga lisandunud 68 COVID-19 nakatunut. 14 päeva haigestumuse näit 100 000 elaniku kohta on meie vallas tõusnud 305 pealt 1412 peale,"" teatas vald sotsiaalmeedias.Näiteks kogu Pärnumaal on vastav näitaja 642,8.Vald tõi välja, et haigestunud on õpilased, õpetajad, lapsed ja hallatavate asutuste töötajad.Lääneranna Vallavalitsus on seisukohal, et lisaks üle-eestilistelt kehtivatele piirangutele on viiruse leviku tõkestamiseks vajalik rakendada täiendavaid vallasiseseid piiranguid, mis hakkavad juba reedest kehtima ja kestavad praeguse seisuga nädal aega.Näiteks otsustas vald peatada Lääneranna Vallavalitsuse hallatavates huvikoolides tavapärane õppetöö ning viia see 100-protsendiliselt üle distantsõppevormile, vahendas Lääneranna teataja.Samuti otsustas vald peatada kõikides Lääneranna valla hallatavates kultuuriasutustes huvihariduse ja -tegevuse läbiviimine, ka täiskasvanutele.Lisaks suletakse elanike teenindamiseks Lääneranna Raamatukogu Metsküla haruraamatukogu ning lükatakse edasi Lihula Spordihoones sellele laupäevale planeeritud Eesti meistrivõistlused kreeka-rooma, naiste- ja vabamaadluses juunioride vanuseastmele kuni olukorra stabiliseerumiseni.Terviseameti pressiesindaja Merilin Verniku sõnul tuleb arvestada, et inimesed liiguvad ringi ning viirus levib inimeselt inimesele, seetõttu tuleks kindlasti mittevajalikke lähikontakte vältida. ""Tulemas on erinevaid tähtpäevi ning proovime inimestele meelde tuletada, et endiselt on väga oluline vastutustundlik käitumine ja kõigi ohutusmeetmete järgimine,"" lausus Vernik.Verniku sõnul ei ole aga Lääneranna valla puhul sugugi kõrgeima nakatumisnäitajaga Eestis. Näiteks Pärnus on nakatumisnäit 2530 ja Maardu linnas 1767. "
err,03.01.2021 21:16,Eesti,https://www.err.ee/1226731/tammiste-hooldekodu-saab-kaks-uut-maja-ja-juurde-50-kohta,Tammiste hooldekodu saab kaks uut maja ja juurde 50 kohta,"Uued majad asuvad kõrvuti kauni männimetsa all, vanematest majadest pisut eemal. Juba valmis maja on igati tänapäevane, sellel on maaküte ja palju mugavusi, millest vanemate majade asukad pole undki näinud. Majas on 30 kohta.Linnapea Romek Kosenkranius ütleb, et esialgu kaaluti 1944. aastal valminud maja kordategemist, aga see oleks läinud maksma peaaegu niisama palju kui kaks uut. Kahe maja ehitamiseks kulub ligi kaks miljonit eurot.""Pool miljonit eurot on Euroopa Liidu toetusraha ja poolteist miljonit on linn ise investeerinud siia. Siin saavad olema nii ühe- kui kahetoalised (toad), selles mõttes saab alati klient valida, kas ta tahab ühekohalises olla, mis on veidi kallim, või kahekohalises. Aga mõlemad variandid on väga mugavad ja kaasaegsed. Kevadel saame lasta sisse siia uued elanikud,"" rääkis Pärnu linnapea Romek Kosenkranius.Praegu veel pooleli maja on liginullenergiamaja, selle katusele tulevad päikesepaneelid ja maaküte on samuti. Mõlemat maja ehitab Optimus Ehitus ja firmajuht tõdes, et tööd on kulgenud probleemideta.""Majade ehitamine on läinud väga hästi. Esimene maja on meil valmis saanud, käib üleandmismenetlus. Teist maja on kaks kuud ehitatud, on sisuliselt katuse all, plekki hakatakse panema uue aasta alguses. Me oleme suutnud kõik projektilahendused, kõik asjad tellijaga kooskõlastada. Kõik on sujunud hästi,"" lausus Optimus Ehituse juhatuse liige Alar Saarik. "
err,04.12.2020 21:31,Eesti,https://www.err.ee/1197238/tallinnal-on-rajatava-tondiraba-pargiga-suured-plaanid,Tallinnal on rajatava Tondiraba pargiga suured plaanid,"Praegu laiub tulevase pargi alal, rohkem kui 30 hektaril võsa. Aastate eest oli kavas sinna rajada golfiväljak, kuid plaan ei realiseerunud. Tondiraba parki on kavas rajada spordiplatsid, välijõusaalid, liuväli, mänguväljakud lastele. Samuti välikohvikud ja alad, mis mõeldud lemmikloomadele.""Ehitades selliseid kaasaegseid lahendusi me soovime maksimaalselt säilitada ka seda elurikkust, mis siin pargis on. Sest see on väga omanäoline. Isegi ma ütleksin, et ülipõnev roheala. Kus on erinevaid liike ja seda kõike me soovime säilitada,"" rääkis ""Aktuaalsele kaamerale"" linnapea Mihhail Kõlvart.Park on osa pealinna rohekoridorist, mis algab Pirita jõe äärest ja lõpeb Kadrioru pargiga. Kadrioru pargist viib tulevikus Tondiraba parki kergliiklustee ning Kadrioru pargi spetsialistid löövad kaasa uue pargi rajamisel ja hiljem hooldamisel.Kadrioru pargi direktor Ain Järve ütles, et rabamaastikku, mis jääb pargi keskele, ümber kujundama ei hakata. Looduse vaatamiseks rajatakse koridorid ja laiemad vaatealad.""Kuhu me paneksime erksavärvilised taimed, sellised pikupüüdvad elemendid, mis inimesele ütleksid, et kuule, tule vaata, kes ma olen. Nii me saame inimese, kes praegu ei julge ju sinna sisse minna, tegelikult liikuma ja lühikese ajaga käib inimene hulk kilomeetreid läbi,"" rääkis Järve.Ettevalmistustööd algasid eelmisel aastal ning park peaks valmima järgmisel suvel, ütles linnapea.""Visoon tegelikult tekkis juba mõned aastad tagasi. Eelmisel aastal me alustasime juba selle realiseerimisega, kontseptsiooni väljatöötamisega, eskiisi joonistamisega ja praegu on ka ehitusprojekt peaaegu valmis.""Rohealasid, kuhu Tallinn järgmisel aastal investeerida soovib, on kokku 15. "
err,25.07.2020 21:24,Korvpall,https://sport.err.ee/1116973/leedu-koondis-pesi-osa-habist-maha-suure-voiduga-lati-ule,Leedu koondis pesi osa häbist maha suure võiduga Läti üle,"Avapoolajal ei lubanud reedel esimest korda pärast Balti riikide taasiseseisvumist Eestile alla jäänud Leedu oma põhjanaabritel visata 30 punktigi, olles kahe veerandaja järel peal 49:27. Kolmandal veerandajal jäädi aga ise raskustesse ja kaotati see 10:19, viimasel kümnel minutil taastati 20-punktiline edu ja Leedu võitis kohtumise lõpuks 82:59.Leedukate parimana viskas Marius Grigonis 19 punkti, Laurynas Birutis lisas 13 silma ja Marek Blazevic 12 punkti ning üheksa lauapalli. Üleplatsimehena tõi Kaspars Berzins lätlastele 22 punkti.Balti keti karikaturniiri lõpetab Eesti ja Läti koondiste omavaheline vastasseis, mis algab pühapäeval kell 19.30. "
err,01.05.2021 06:57,Välismaa,https://www.err.ee/1608197746/kissinger-hoiatas-hiina-usa-pingetesse-katketud-tohutute-ohtude-eest,Kissinger hoiatas Hiina-USA pingetesse kätketud tohutute ohtude eest,"97-aastane endine välisminister, kes president Richard Nixoni nõunikuna sulatas 1971. aastal suhted Washingtoni ja Pekingi vahel, märkis reedel, et kahe superjõu majanduslike, sõjaliste ja tehnoloogiliste võimete kombinatsioon sisaldab rohkem riske kui külm sõda Nõukogude Liiduga. Pinged Hiinaga on ""suurim probleem Ameerikale ja suurim probleem maailmale"", lausus Kissinger McCaini instituudi korraldatud foorumil globaalsete väljakutsete  teemal. ""Sest kui me ei suuda seda lahendada, siis on olemas risk, et üle kogu maailma areneb välja teatavat laadi külm sõda Hiina ja Ühendriikide vahel,"" ütles Kissinger. Kuigi tuumarelvad olid piisavalt võimsad kogu maailma kahjustamiseks juba külma sõja perioodil, siis edusammud tuumatehnoloogia ja tehisintellekti alal, kus nii Hiina kui USA hoiavad liidripositsiooni, on suurendanud viimsepäeva ohtu.
										USA lisas Hiina droonitootja musta nimekirja									""Esmakordselt inimajaloos on inimkonnal võimalik end piiratud aja jooksul hävitada,"" lausus Kissinger, kelle sõnul ei osanud 70 aasta eest keegi sellist tehnoloogiat ettegi kujutada. ""Ja nüüd on tuumaküsimusele lisandunud kõrgtehnoloogia küsimus, mis tehisintellekti valdkonnas põhineb oma olemuselt sellel, et inimesest saab masinate partner ja et masinad saavad kujundada omaenda hinnangu,"" ütles ta.  ""Nii et kõrgtehnoloogiliste jõudude vahelises sõjalises konfliktis on sellel tohutu tähtsus.""Külm sõda Ühendriikide ja Nõukogude Liidu vahel Teisele maailmasõjale järgnenud kümnenditel oli ühemõõtmelisem, keskendunud tuumarelvade konkurentsile, lausus üks viimase kuue kümnendi juhtivaid strateegilisi mõtlejaid. ""Nõukogude Liidul ei olnud majanduslikku võimekust. Neil oli sõjatehnoloogiline võimekus,"" tõdes Kissinger. ""(Neil) ei olnud arengule suunatud tehnoloogilist võimekust nagu Hiinal. Hiina on lisaks märkimisväärsele sõjalisele jõule ka tohutu majandusjõud.""Kissingeri sõnul peaks USA poliitika Hiina suhtes olema kahesuunaline: ühelt poolt seisma kindlalt USA põhimõtete eest, ent teisalt hoidma alal pidevat dialoogi ja leidma koostöövaldkondi.""Ma ei ütle, et diplomaatia viib alati kasulike tulemusteni,"" lisas ta siiski. ""Meil seisab ees keeruline ülesanne ... Kellelgi pole seda täielikult õnnestunud lahendada,"" sõnas Kissinger. "
err,11.03.2021 15:25,Raadiouudised,https://www.err.ee/1608138757/raadiouudised-11-03-2021-15-00-00,Raadiouudised (11.03.2021 15:00:00),
err,05.08.2020 08:00,Jalgpall,https://sport.err.ee/1120434/meistritiitli-kindlustanud-augur-enemati-selja-taga-kaib-tihe-rebimine,Meistritiitli kindlustanud Augur Enemati selja taga käib tihe rebimine,"Pärnu rannas Sportland Beach Arenal toimunud mängudega kasvatas Augur Enemat punktivahe lähimate jälitajatega piisavalt suureks, et jätta konkurendid püüdmatusse kaugusse ja kindlustada rannajalgpalli meistritiitel. Kahe päeva jooksul peetud kohtumistes sai Augur Enemat kirja kolm võitu ja ühe kaotuse.Teistele pjedestaalikohtadele käib tihe rebimine, kui esikolmikusse pürgivad nii BSC Thunder Arvutitark, Nõmme BSC OlyBet kui ka Läti meeskond BFS Ropaži ning hetkel lahutab kolme meeskonda neli punkti. Hooaja viimane etapp toimub Pärnus 15. augustil. Omavahel lähevad teiste seas vastamisi ka BSC Thunder Arvutitark ja Nõmme BSC OlyBet ning SK Augur Enemat ja BFS Ropaži. Hooajale pannakse punkt Augur Enemati ja möödunud aasta meistri BSC Thunder Arvutitark vahelise kohtumisega.Rannaliiga tabel: 1. SK Augur Enemat 32 punkti 2. BSC Thunder Arvutitark 24 punkti 3. Nõmme BSC OlyBet 21 punkti 4. BFS Ropaži 20 punkti 5. BSC Lat 16 punkti 6. FK Beitar Kauguri 15 punkti 7. BSC Üksjalgvärav Elementmaster 5 punkti 8. BSC Türi 0 punkti "
err,20.08.2020 20:24,Korvpall,https://sport.err.ee/1126048/keskkooli-lopetanud-eesti-korvpallur-jaab-usa-sse-ja-astub-sammu-edasi,Keskkooli lõpetanud Eesti korvpallur jääb USA-sse ja astub sammu edasi,"Mullu mängis 195 cm pikkune TTÜ Korvpallikooli kasvandik Kentuckys väikeses Allen City's asunud Wesley Christian'i keskkoolis, kirjutab Korvpall24.ee.Tunamullust hooaega alustas mängumees hooaega G4S Noorteliiga esiliigatiimis, kuid piirdus seal ühe kohtumisega ning pallis ülejäänud hooaja TTÜ Korvpallikooli II liiga meeskonnas. 11 mänguga kogus ta keskmiselt 20,5 minutit, 5,4 punkti, 4,4 lauapalli ja 1,2 korvisöötu.Loe edasi portaalist Korvpall24.ee. "
err,07.06.2020 07:05,Välismaa,https://www.err.ee/1099252/suure-usa-ajalehe-peatoimetaja-lahkus-pealkirja-tottu-ametist,Suure USA ajalehe peatoimetaja lahkus pealkirja tõttu ametist,"Ajalehe sõnul astub Stan Wischnowski (58) tagasi ajalehe asepresidendi ja peatoimetaja positsioonilt.The Inquirer vabandas ""äärmiselt vale"" otsuse pärast kasutada seda pealkirja teisipäevases artiklis, mis käsitles vargusi ja vandalismi mustanahalise George Floydi tapmise järel puhkenud meeleavalduste kõrvalt.Ajalehe umbes 30 töötajat jäid varem sel nädalal protestiks pealkirja vastu ""haigena"" koju. Kõnealuse artikli kirjutas arhitektuuriteoreetik Inga Saffron, kes väljendas muret hoonetele tehtud kahju pärast.Artikli pealkiri veebiportaalis muudeti lõpuks selliseks: ""Damaging buildings disproportionately hurt the people protesters are trying to uplift."" "
err,10.06.2020 14:04,Uued plaadid,https://kultuur.err.ee/1100302/kultuuriportaali-suvesoovitus-pohjamaiselt-karge-vera-vice,Kultuuriportaali suvesoovitus | Põhjamaiselt karge Vera Vice,"Juba paar aastat on hüpnootilist vokaali ja ambient-elektroonikat väga profilt seganud Hannaliisa Uusma ja Brigitta Davidjantsi duo Hunt. Nüüd lisandub nende kõrvale ka Vera Vice, kes mängivad oma debüütplaadil ""Vera Versa"" paljuski samade elementidega. Põhifookus on tugevalt esiletõstetud vokaalil, mis saab läbi erinevate efektiplokkide omamoodi androgüünse, põhjamaiselt kummitusliku kõla. Seda saadab sillerdav, analoogelektroonikat ja loodushelisid segav taust, mis tekib eikusagilt ja kaob sama ootamatult, justkui suvehommikune uduvine.Intervjuudes on Vera Vice'i liikmed Helen Västrik ja Ave Vellesalu toonud mõjutajatena välja Floating Pointsi, mida võib õrnalt ka nende loomingust aimata – sarnaselt Sam Shepardile suudavad nad luua eepilisi ja väljendusrikkaid helimaastikke, mis hakkavad rääkima omaette lugu. Teisalt on ""Vera Versa"" siiski vähem kunstelektroonika ja rohkem eksperimentaalne autoripop, kus lood järgivad üsna lineaarset struktuuri ega lange liialt abstraktseks. Selle koha pealt pole nad aga ühtki lahjendust teinud, Vera Vice'i debüüt võiks vabalt olla näiteks Pitchforki päeva album. Rahvusvahelisel turul on sellise kõleda ulmepopi vastu suur nälg.Kui pealtnäha tundub ""Vera Versa"" suvemuusikana liiga jahe, siis ärge unustage: peagi on kätte jõudmas suvine pööripäev, mil ööd on pikad ning videvik ei tundugi lõppevat. Näiteks oleks vist raske ette kujutada paremat taustamuusikat jaaniööl sõnajalaõite otsimiseks...Vera Versa by Vera Vice "
err,26.10.2020 21:11,Autoralli,https://sport.err.ee/1151659/m-spordi-piloodid-paasevad-pika-pausi-jarel-taas-autot-testima,M-Spordi piloodid pääsevad pika pausi järel taas autot testima,"M-Spordi meeskond on sel hooajal testimist oluliselt vähendanud, kuid omaniku Malcolm Wilsoni sõnul on korralik ettevalmistus MM-sarja esimeseks Belgia ralliks Ypres'is novembris hädavajalik.""Plaanime Belgias testida vähemalt kaks päeva,"" rääkis Wilson ralliportaalile DirtFish. ""Belgia on midagi uut ja me pole seal varem käinud. On väga oluline, et meie sõitjad tunneksid oma autot hästi ja teaks, millised teed neid ees ootavad. Kogemus on kõikidel rallidel oluline, aga eriti veel sellistes kohtades nagu Ypres, kus olud võivad väga kiiresti drastiliselt muutuda.""Wilson lisas, et ootab uut rallit põnevusega. ""Tänavu on kõik natuke teisiti, aga see on andnud võimaluse Eestile, Ypres'ile ja muidugi ka Monzale.""Autoralli MM-hooaja eelviimane etapp, Belgia ralli, sõidetakse 19.-22. novembril. "
err,15.01.2021 15:02,Premium liiga,https://sport.err.ee/1608074335/sergei-zenjov-treenib-fc-floraga,Sergei Zenjov treenib FC Floraga,"""Meie oleme temast igatahes huvitatud, aga kas ta Eestisse tagasi tuleb, seda ma ei julge öelda. Kui tuleb, siis räägime temaga läbi,"" andis Pohlak omapoolse hinnangu intervjuus Soccernet.ee-le.Viimase paari aasta jooksul on Flora tagasi koju toonud mitu kogenud koondislast - otsa tegi 2019. aasta alguses lahti Konstantin Vassiljev, eelmise hooaja keskel naasis Ken Kallaste ja nädalapäevad tagasi ka Henrik Ojamaa. 2019. aastal naasis Florasse ka Enar Jääger, kes lõppenud hooaja järel karjääri lõpetas.87 korda Eesti koondist esindanud Zenjov mängis Eestis viimati 2007. aastal, kui esindas TVMK-d. Hiljem on ta pallinud Lvivi Karpatõs (Ukraina), Blackpoolis (Inglismaa), Moskva Torpedos (Venemaa), Gabalas (Aserbaidžaan), Krakowi Cracovias (Poola) ning viimati Karagandõ Šahtjoris (Kasahstan).Loe pikemalt Soccernet.ee-st. "
err,04.12.2020 12:43,Eesti Laul,https://menu.err.ee/1196764/galerii-eesti-laulu-voistluslood-jouavad-laupaeval-avalikkuse-ette,Galerii: Eesti Laulu võistluslood jõuavad laupäeval avalikkuse ette,"Eesti Laulu erisaade toob sel laupäeval vaatajate ette kõik tänavused poolfinalistid. Lisaks esmakordselt esitlusele tulevatele lugudele avatakse ka tänavuse konkursi telgitaguseid ning tutvustatakse poolfinaliste, kelle seast leiab nii varasemaid Eesti Laulu võitjaid kui ka uusi tegijaid kohalikul muusikamaastikul.Poolfinalistide tegemisi tutvustab erisaates Eesti Laulu saatejuht Tõnis Niinemets.Laupäeval näeb esimest korda ka 24 täiesti uut muusikavideot, sest konkursiks valmistudes on kõik poolfinalistid loonud oma lugudele värsked videod. Eesti Laulu peaprodutsent Tomi Rahula lubas, et laupäeval esitlusele tulevate lugude seas jagub valikut igale maitsele ja vanusele, nii muusika kui ka pildikeele osas. ""Saime taas kinnitust, et lisaks tugevatele muusikutele on Eestis ka väga professionaalne ""video osakond"". Rõõm, et artistid on juba Eesti Laulu süsteemiga harjunud ja paljud varakult ka oma video läbi mõtelnud. Näeme leidlikke lahendusi ja professionaalset teostust,"" märkis Rahula ja lisas, et video teostuse ja esitamiseni oli aega vähem kui kaks nädalat. ETV erisaade ""Eesti Laul 2021. Start"" on ETV-s sel laupäeval (5.12) kell 21.35. Kõiki muusikavideoid näeb pärast saadet täispikkuses veebikanalis jupiter.err.ee. Eesti Laulu tegemistel, sh koos poolfinalistidega valminud jõulukalendril, saab silma peal hoida Eesti Laulu leheküljel www.eestilaul.ee   Eesti Laul 2021 poolfinaalides osalevad lood tähestikulises järjekorras:
										Redel: Jah, meie pärast jäid kõik normaalsed bändid Eesti Laulult välja									1.    ""6"": esitaja Heleza (autorid Karl Killing, Helena Põldmaa) 2.    ""Alabama Watchdog"": esitaja Alabama Watchdog (autor Ken Einberg) 3.    ""Best Night Ever"": esitaja Tanja (autorid Timo Vendt, Tanja Mihhailova-Saar, Mihkel Mattisen) 4.    ""Calm down"": esitaja Nika Marula (autorid Andrei Zevakin, Nika Marula, Daniil Kotilevits) 5.    ""Energy"": esitaja Kadri Voorand (autor Kadri Voorand) 6.    ""Find A Way"": esitaja Kristin Kalnapenk (autorid Kristin Kalnapenk, Hannes Agur Vellend) 7.    ""Free Again"": esitaja Egert Milder (autorid Kaspar Kalluste, Matteo Capreoli, Egert Milder) 8.    ""Heaven's Not That Far Tonight"": esitaja Suured tüdrukud (autorid Koit Toome, Gevin Niglas, Karl Killing) 9.    ""Hypnotized"": esitaja Kéa (autorid Ketter Orav, Sander Sadam, Alvar Antson, Karl-Mathias Saarse) 10.    ""Kaos"": esitaja Uku Haasma (autorid Uku Haasma, Henri Erik Tammai, Rudolf Toltsberg) 11.    ""Kiss Me"": esitaja Karl Killing (autor Karl Killing) 12.    ""Lost In A Dance"": esitaja Gram-Of-Fun (autorid Martin Kuut, Kristel Aaslaid, Raul Ojamaa, Kostja Tsõbulevski, Mikk Simson) 13.    ""Ma olen siin"": esitaja Ivo Linna, Robert Linna, Supernova (autorid Rainer Michelson, Robert Linna) 14.    ""Magus melanhoolia"": esitaja Jüri Pootsmann (autorid Jüri Pootsmann, Joonas Mattias Sarapuu, Jana Hallas, Aleksi Liski) 15.    ""Nii kõrgele"": esitaja Helen (autorid Rob Montes, Jason Hunter, Renae Rain, Helen Randmets) 16.    ""One By One"": esitaja Hans Nayna (autorid Vahur Valgmaa, Hans Nayna) 17.    ""Sunday Night"": esitaja Rahel (autorid Rahel Ollisaar, Frederik Küüts, Jason Hunter) 18.    ""Tartu"": esitaja Redel (autorid Kristjan Oden, Indrek Vaheoja) 19.    ""The Lucky One"": esitaja Uku Suviste (autorid Uku Suviste, Sharon Vaughn) 20.    ""Time"": esitaja Sissi (autorid Sissi Nylia Benita, Andrei Zevakin, Kelly Tulvik) 21.    ""Tuuled"": esitaja Wiiralt (autorid Pat Lyons, Martin Saaremägi) 22.    ""We Could Have Been Beautiful"": esitaja Koit Toome (autorid Joonas Parkkonen, Koit Toome, Peppina Pällijeff) 23.    ""Wingman"": esitaja Andrei Zevakin & Pluuto (autorid Andrei Zevakin, Henry Orlov) 24.    ""Üks öö"": esitaja Tuuli Rand (autorid Gevin Niglas, Kristel Aaslaid, Tuuli Rand) Eesti Laul 2021 poolfinaalid toimuvad 18. ja 20. veebruaril, konkursi võitja selgub finaalis 6. märtsil 2021. aastal.  Ülekande alguseni jäänud Ülekanne on lõppenudOTSEKopeeri HTML kood.Jaga 12   00:00 / 00:00LiveLaadimine   "
err,24.12.2020 15:19,Kirjandus,https://kultuur.err.ee/1217896/andres-aule-kuidas-minust-ei-saanud-grigorjevat,Andres Aule. Kuidas minust ei saanud Grigorjevat,"Aule luulel pole ju viga, aga kas toimetajate lauale on jõudnud näiteks Sveta Grigorjeva ja Liina Tammiste värsked kogud?Peeter Sauter Mu rahvus: (mõlemalt poolt) eestlaneja sugu: mees.Ma mäletan, mismoodi oliEesti NSV-s. Mu gf on brünett.Mu nimes pole ühtki g-d. Ma võtan suhuainult toitu,jooki,ravimeidja keelt. Mind pole pandud Eestis alatasaühte patta. Ei vihka kedagi. Ei ime midagi. Ja väljendan end pigem tantsimata. Ja enda getominevikustei kirjuta ma teile ridagi. "
err,09.11.2020 07:32,Välismaa,https://www.err.ee/1156769/biden-alustab-voimu-ulemineku-protsessi,Biden alustab võimu ülemineku protsessi,"Biden ja valitud asepresident Kamala Harris teatasid pühapäeval, et saavad esmaspäeval Delaware´i osariigis Wilmingtonis oma üleminekuperioodi Covid-19 nõuandemeeskonnalt ülevaate, seejärel teeb Biden avalduse koroonaviiruse ja majanduse taastamise kohta.Biden ja Harris käivitasid ka üleminekuperioodi võrgulehe BuildBackBetter.com ja Twitteri konto @Transition46.Bideni üleminekuperioodi veebisaidil on neli prioriteeti: koroonapandeemia, majanduse taastamine, rassiline võrdsus ja kliimamuutused. Trump mängis pühapäeval Washingtoni lähedal golfi. Esmaspäevaks ei ole presidendil plaanis avalikke üritusi ja ta kavatseb oma advokaadi Rudy Giuliani sõnul esitada rea hagisid, kuna on ""hulgaliselt tõendeid valimispettusest"". Vabariiklasest ekspresident George W. Bush teatas, et tulemus on ""selge"" ning ütles, et on valitud presidenti Bidenit ja valitud asepresidenti Harrist õnnitlenud. ""Ameerika rahvas on kindel, et need valimised olid põhiolemuselt õiglased. Me peame oma perede ja naabrite, oma riigi ja selle tuleviku pärast ühte hoidma,"" ütles Bush avalduses.  "
err,30.04.2021 11:41,Välismaa,https://www.err.ee/1608196762/portugalis-valmis-maailma-pikim-jalakaijate-sild,Portugalis valmis maailma pikim jalakäijate sild,"Sild on 516 meetrit pikk ja asub Arouca rahvuspargis. Sild asub kiirevoolulise Paiva jõe kohal. Silda ehitati kaks aastat. Arouca linnapea Margarida Belemi sõnul aitab sild arendada linna turismisektorit. ""See sild on meie jaoks väga oluline. See meelitab ligi rohkem investeeringuid, rohkem inimesi. Piirkonna kohalik elanikkond vananeb kiiresti, noored kolivad suurlinnadesse,"" ütles kohalik giid Emanuel.Sild avatakse ametlikult pühapäeval. Neljapäeval aga said silda ületada juba mõned kohalikud elanikud. Hugo Xavier oli esimene inimene, kes silla ületas.""Ma natukene kartsin, aga kogemus oli seda väärt. Tegemist oli tõelise adrenaliinilaksuga,"" ütles Xavier.Enne Arouca silda oli maailma pikim jalakäijate sild Šveitsi alpides asuv Charles Kuoneni sild.  "
err,17.11.2020 06:42,Eesti,https://www.err.ee/1159617/jousaalid-vahendavad-treeningruhmade-suurust-ja-suurendavad-koristusvoimsust,Jõusaalid vähendavad treeningrühmade suurust ja suurendavad koristusvõimsust,"Spordiklubi Golden Club fitnessiklubi juhataja Karin Kaleta ütles ERR-ile, et nende jõusaalides on treeningseadmed eraldatud vaheseintega, ruumidesse on paigaldatud ionisaator-õhupuhastusseadmed ning erinevad desinfitseerimisvahendid.""Alates tänasest (esmaspäevast – toim.) läksime treeningrühmade vähendamise teed ehk samale tasemele nagu esimese laine järgsel avamishetkel ehk üheksa klienti pluss treener,"" selgitas Kaleta.Ta täpsustas, et treeneritel ja klienditeenindajatel on soovitatakse kasutada maski või visiiri.Lisaks on Golden Clubi jõusaalides ka osa treeningseadmeid ümber paigutatud, et inimesi paremini hajutada.Kaleta selgitas, et treeningute arvu praegu plaanis vähendada pole, küll aga saab neid tunniplaanis ümber tõsta, et inimesed omavahel nii palju kokku ei puutuks.MyFitness Grupi turundusjuht Marika Mäsak ütles ERR-ile, et ka nende jõusaalides on kasutusele võetud täiendavad turvameetmed.
										Sports clubs implementing supplemental measures to disperse clients									Mäsak tõi välja, et spordiklubidesse on paigaldatud erinevad desinfitseerimisvahendid, töötajad saavad kasutada nii kaitsemaske kui ka -kindaid ning koristusteenus on tõstetud kõrgendatud tasemele.""Klubides on infoplakatid nii klubide seintel kui ekraanidel ning helisõnumid klubide siseraadiotes, et juhtida inimeste tähelepanu reeglitest kinnipidamisele.Kohustame klubides hoidma kahemeetrist vahemaad. Rühmatreeningute saalid, klubi jõusaalis olevad üldalad ning teenindusalad on tähistatud kahe meetri markeeringutega kindlustamaks, et treeningutes osalejate vahel oleks piisav vahemaa,"" selgitas Mäsak.Lisaks on MyFitnessi jõusaale külastatavatel inimestel kohustuslik kaasas kanda treeningrätikut ning kõiki trennivahendeid peab enne ja pärast kasutamist desinfitseerima.""Tunniplaanis tegime muudatused juba kevadel – tõime juurde lühemaid treeninguid, et inimestel oleks suurem valikuvõimalus ja rühmatreeningutes ei oleks korraga liiga palju osalejaid. Samuti on MyFitnessi klubidel pikad lahtiolekuajad, mis aitab külastusintensiivsust hajutada,"" ütles Mäsak.Ta täpsustas, et sügisel on muudetud osa rühmatreeningute kohtade arvu ning täituvust saab vajadusel korrigeerida ka jõusaalides.Mõlemad spordiklubid rõhutasid, et kõik jõusaalid on väga hästi ventileeritud ning neis on tagatud piisav õhutatavus. "
err,07.06.2020 22:09,Elu,https://menu.err.ee/1099391/ahhaa-keskuses-saab-oma-foobiatega-tott-vaadata,Ahhaa keskuses saab oma foobiatega tõtt vaadata,"Läheneva rongi kõrvulukustav heli on vaid üks kümnetest näidetest, millega Ahhaa teaduskeskus külastaja hirmu tundma ja võib-olla ka oma foobiat ületama paneb, vahendas ""Aktuaalne kaamera"".Vastavatud näitus on otsast lõpuni keskuse meistrite ja leiutajate käsitöö ja teist sellist maailmas ei leidu.""Ainus foobiateemaline näitus, mille meie leida suutsime maakeral, asub Singapuris. Ja Singapuri me seda vaatama ei läinud, vaid võtsime kätte ja mõtlesime ise välja nii, nagu meile meeldib,"" rääkis näituse kuraator Pilvi Kolk.""Ma olen esimest korda siin ja mulle väga meeldis. Päriselt ma ei karda mitte midagi, aga kui lennukis midagi juhtub, siis null protsenti,"" rääkis Jevgenia, kes külastas ka lennukituba.""Väga hirmus, väga hirmus. Ei taha seda elus päriselt kogeda,"" ütles ta.Kuigi teaduskeskus sai oma uksed taasavada vaid kolme nädala eest, on juba tagasitee Tartusse leidnud ka Läti turistid, kes on alati olnud Ahhaa üks olulisemaid külastajagruppe. Esimestel päevadel on näitus osutunud väga populaarseks.Tutvuda saab kokku veerandsaja hirmuallikaga. ""Kuna praktiliselt kõige kohta on foobia, siis me valisime loomulikult need, mis on kõige levinumad. Näiteks ämblikuhirm ja roomajahirm ja kõrgusekartus. Siis valisime ka need, mis meile endale tundusid põnevamad lahendada. Näiteks pürofoobia ehk hirm tule ees,"" kirjeldas Kolk.Üks foobiatest, mida Ahhaa näitusel kogeda saab, on atefoobia ehk maavärinahirm.Kolga sõnul on personal varustatud esmaabivahenditega juhuks, kui foobiaga silmitsi seismine mõnel külastajal näiteks pea ringi käima ajab.Näitus jääb Ahhaa teaduskeskuses avatuks tuleva aasta alguseni. "
err,08.09.2020 11:41,Jalgpalli Eesti koondis,https://sport.err.ee/1132415/eesti-jalgpallikoondise-kaotusteseeria-sai-armeenias-jatku,Eesti jalgpallikoondise kaotusteseeria sai Armeenias jätku,"Kodumeeskond Armeenia asus kohtumist juhtima 43. minutil, kui Arshak Koryan tõstis palli Eesti karistusala joonele ja Alexander Karapetian lõi 14 meetrilt selle üle puusa Karl Jakob Heina selja taha võrku.""Vastased ei tahtnud väga mängu avada ja neile kukkus see ühel hetkel paremini ette kui meile,"" lausus Eesti peatreener Karel Voolaid ERR-ile. ""Said eduseisu kätte, kindlasti head enesekindlust ja võib-olla pinged maha. Said oma mängu ladusamalt käima.""65. minutil tegi teist mängu järjest Eesti väravat kaitsnud Hein hea tõrje, aga jätkuolukorras põrutas Wbeymar Angulo Mosquera 25 meetrilt palli madala ja täpse löögiga postipõrkest väravasse.Eesti suutis kodumeeskonna raami saata kaks pealelööki, mõlemad kanti Georgi Tunjovi nimele. Esmalt püüdis Armeenia väravavaht Itaalia klubi SPAL-i ridadesse kuuluva poolkaitsja kauge karistuslöögi, siis proovis Tunjov äärelt tulnud tsenderdust saata kannaga väravasse, kuid löök jäi liiga nõrgaks ning ei valmistanud taas David Yurchenkole probleeme.Sinisärkide ohtlikuim võimalus tekkis 71. minutil, kui vahetusest sekkunud Konstantin Vassiljev andis ilusa söödu Rauno Sappinenile, Flora ründaja pealelöök läks aga Armeenia väravast napilt mööda.""Otsisime oma rütmi, kuidas vastast surve alla saada, aga need poolvõimalused mis tekkisid - me ei suutnud neid realiseerida ega mängu tagasi tulla,"" tunnistas Voolaid.Eesti koondise jaoks oli tegemist kümnenda järjestikuse kohtumisega, mil vastast ei suudetud alistada. Sinisärkide viimane võit jääb eelmise aasta märtsikuusse, mil Gibraltar alistati maavõistlusmängus 1:0. Väravat pole Eesti suutnud lüüa nüüd seitsmes järjestikuses mängus.
										Naiste jalgpallikoondise kodumäng kolitakse koroonapiirangute tõttu Lätti									""Selleks hetkeks, kui uuesti oktoobris kohtume, loodan väga, et neil läheb klubides hästi ja et nad on terved. Kes võib-olla vähem mänguaega saanud, saavad end klubis rohkem tõestada,"" ootab Voolaid.""Need, kes jälle klubijalgpallis igapäevaselt mängivad - et nende võistkondadel läheks paremini. Need on ainukesed asjad, millele mina treenerina hetkel loota saan. Usun, et neil läheb paremini.""Armeenia ja Eesti alagrupikaaslased Gruusia ning Põhja-Makedoonia leppisid samal ajal toimunud kohtumises 1:1 viiki. Rahvuste liiga C-divisjoni teises grupis on Põhja-Makedoonial ja Gruusial neli punkti, Armeenia on kogunud kolm punkti ja Eesti jätkab nullil.Mängu käik:9. minut: Eesti tegi kohtumisele hea alguse, mitmel korral võideti kõrge surve järel pall vastaste väljakupoolel tagasi. Esimese ohtlikuma pealelöögini jõuab siiski kodumeeskond, kui Tigran Barseghyan keerutab paremalt äärelt karistuslöögi üle Karl Jakob Heina värava.12. minut: Armeenia kodustatud colombialane Wbeymar teeb Ken Kallaste vastu raske vea, kohtunik määrab kollase kaardi. Juba läks väljaku kõrval sooja tegema ka Henri Järvelaid, aga õnneks saab Kallaste siiski jätkata.21. minut: viimastel minutitel on initsiatiiv liikunud Armeenia kätte, kuigi väravavõimalusi on jätkuvalt minimaalselt. Hovhannes Hambardzumyani tsenderdus paremalt äärelt ei leia Eesti kastis mitte ühtegi meest.24. minut: Vlasi Sinjavski saab vasakul äärel palli ühest mehest mööda lükata, teine puude läheb aga veidi pikaks ja olukord lõppeb Armeenia väravalöögiga.
										Pohlak Eesti jalgpalli mõõnast: see on klubides üle-eelmisel kümnendil tehtud töö vili									27. minut: tavapäratult paremkaitses mängiv Mattias Käit ja Konstantin Vassiljevi koha üle võtnud Georgi Tunjov kombineerivad keskväljakul hästi, sööt vabastab Rauno Sappineni üks-üks olukorda, kuid abikohtunik nägi suluseisu.30. minut: Eesti korralik kombinatsioon lõppeb Kallaste tsenderdusega, mis läheb üle kõigi pea; aga lõppeb siiski ka Kallaste mäng. Tema asemel tuleb mängu Henri Järvelaid.35. minut: ka SPAL-i eest Itaalia kõrgliigas standardolukordi proovida saanud Tunjov lööb karistuslöögi umbes 25 meetri pealt väravavahile sülle. Vähemalt üks raamilöök on kirjas.43. minut: Eestil on senise mängu kõige ohtlikum olukord, kui Tunjov saab karistusalas kannaga lükata, aga pall on veidi liiga aeglane ja väravavahi jaoks suuri probleeme ei valmista. Teisel pool väljakut tekib Armeenial hea olukord, Arshak Koryan tõstab palli karistusala joonele ning Alexander Karapetian lööb üle puusa palli Heina selja taha võrku! 1:0 Armeeniale! 52. minut: Sinjavski ja Järvelaid kombineerivad vasakul äärel ilusti, mitmest mehest mööda saanud Sinjavski jätab palli äärekaitsjale, kelle tsenderduse järel saab Eesti mängu esimese nurgalöögi. Standardolukord on hea, pall lendab Armeenia väravavahi David Yurchenko jaoks ohtlikult värava eest läbi, aga ühtki Eesti mängijat õiges tsoonis ei ole.54. minut: Käit saab paremal äärel kaitsjast mööda ja söödab palli karistusalla Mark Oliver Roosnupule, tema esimene puude pole aga piisavalt hea.
										VIDEO | Armeenia kostitas mõõnavat Eestit kahe ilusa tabamusega									57. minut: Barseghyan näitab karistusala joonel ilusat tehnikat, saab Eesti kaitsjatest mööda ja ohtlikust kohast löögile, aga Hein tõrjub hästi.65. minut: Baranov eksib kaitses ja Hein päästab esmalt üks-üks olukorra, siis kukub pall aga Wbeymarile, kes põrutab 25 meetrilt madala ja täpse löögi postist sisse! 2:0 Armeeniale!67. minut: Armeenialt järjekordne kauglöök, mis põrkab Heina jaoks väga ebameeldivalt, aga noor väravavaht teeb taas hea tõrje ja suunab palli üle otsajoone.71. minut: vahepeal vahetusest sisse tulnud koondise raudvara Konstantin Vassiljev annab paremast äärest hea söödu Sappinenile, Flora ründaja pääseb löögile, aga see läheb Armeenia paremast väravapostist napilt mööda.76. minut: Armeenia keerutab ja keerutab söötudega Eesti kasti ümber, Vahan Bichakhchyan pääseb ka löögile, mis läheb Heina väravast mööda.78. minut: Hea võimalus ka Eestil, kui pall kukub karistusala vasakus nurgas seisnud Sinjavskile, kes liigub sisse, kuid keerutab löögi üle Armeenia värava lati.86. minut: Sinjavski tõstab vasakult äärelt palli paremale, Roosnupp saab sealt keskele lükata. Kiire pall võtab Anierist puute, aga põrkab väravast mööda.Eesti algkoosseis:Meie algkoosseis! ???????? #eestikoondis #südamejapalliga #NationsLeague pic.twitter.com/0GKe6aVMs5
— Eesti jalgpall (@eestijalgpall) September 8, 2020
 Enne mängu:Eesti koondis naasis ligi kümnekuuliselt mängupausilt laupäeval, mil Tallinnas võõrustati Gruusiat, kellele jäädi alla 0:1. Armeenia alustas Rahvuste liigat Põhja-Makedoonia vastu, kellele kaotati tulemusega 1:2.FIFA edetabelis on Armeenia koondis 102. kohal, Eesti asub 104. tabelireal. Kui meeskonnad kaks ja pool aastat tagasi Jerevanis kohtusid, lõppes mäng 0:0 viigiga. Kokku on mängitud viiel korral: kahel korral on võitnud Eesti, korra Armeenia ja kaks korda on mängitud viiki.Sinisärgid on võiduta jäänud oma viimases üheksas kohtumises, kui viimane kord oldi vastasest paremad mullu märtsis peetud maavõistlusmängus Gibraltariga. Viimase värava lõi Eesti kuus kohtumist tagasi 1:2 kaotusmängus Valgevenele.Ka Armeenia hetkevorm pole kiita. Enne kaotust Põhja-Makedooniale mängiti viimati novembris Itaaliaga, kellele jäädi alla koguni 1:9. Sellele eelnesid allajäämised Kreekale (0:1) ja Soomele (0:3). Armeenlaste viimane võit jääb eelmise aasta septembrisse, mil 4:2 alistati Bosnia ja Hertsegoviina.Eesti koondist ei aita mängus Armeeniaga klubi juurde naasnud Henrik Ojamaa ja Joonas Tamm. Vigastusega jäävad kõrvale Taijo Teniste ja Michael Lilander. "
err,19.02.2021 11:18,Autoralli,https://sport.err.ee/1608116392/tanak-arktika-ralli-eel-monte-carlo-pettumused-tuleb-seljataha-jatta,Tänak Arktika ralli eel: Monte Carlo pettumused tuleb seljataha jätta,"""Arktika ralli saab olema väga huvitav. Rovaniemi asub kaugel põhjas, seega on kindel, et meid ootavad külmad ja lumised olud. Võistlesin seal kümmekond aastat tagasi, nii et mul on mõne kiiruskatse jagu kogemusi,"" kommenteeris Tänak Hyundai pressiteates.""See on sajaprotsendiliselt lumeralli ja see kuulub igati õigustatult autoralli MM-kalendrisse. Loodame Monte Carlo pettumused seljataha jätta, oma hooaja käima tõmmata ning meile ja meeskonnale väärilise tulemuse teha,"" lisas tunamullune maailmameister, kes pole tänavu veel punktiarvet avanud.""Pole saladus, et meie hooaeg Monte Carlos ei alanud nii, nagu oleks pidanud. Arktika ralli annab meile võimaluse teha vigade parandus,"" lisas Hyundai tiimipealik Andrea Adamo. ""Kõik meie kolm pilooti on lumerallidel lõpetanud esikolmikus, mistõttu teame, et nad on võimelised keerulistes oludes sõitma.""Uus ralli on põnev väljakutse, kuid me ei saa loorberitele puhkama jääda. Peame kõigil kolmel päeval andma endast kõik – ainult võit on hea tulemus,"" rõhutas hispaanlane.Hyundaid esindavad Soomes lisaks Tänakule belglane Thierry Neuville ja hooaja esimese stardi tegev iirlane Craig Breen.Arktika ralli sõidetakse 26.-28. veebruaril. "
err,02.10.2020 12:25,Raadiouudised,https://www.err.ee/1142414/raadiouudised-02-10-2020-12-00-00,Raadiouudised (02.10.2020 12:00:00),
err,23.07.2020 12:01,Eesti,https://www.err.ee/1115792/toniste-isamaa-parempoolsetest-see-ei-ole-suunatud-kellegi-vastu,Tõniste Isamaa parempoolsetest: see ei ole suunatud kellegi vastu,"Miks otsustas 111 inimest sellise pöördumise teha?Ma arvan, et meie erakonnas on tore, kui vaadatakse üle aeg-ajalt need põhimõtted ja suunad, kuhupoole liikuda. Need ideed ja mõtted ei ole midagi uut, vaid on vana üle kordamine, see ei tee paha.Kas erakonna esimees Helir-Valdor Seeder on nende ideede kandjana kuidagi teelt kõrvale liikunud?Ma siin üldse ei seostaks erakonna esimeest. Need inimesed leiavad, et neid väärtusi tasub üle korrata ja meelde tuletada. See ei ole kellegi vastu.See on suund edasi, kuhupoole võiks liikuda või tagasi minna.Milliseks on kujunenud Isamaa suund, olles valitsuses Keskerakonna ja EKRE-ga?Minu arust hoiab Isamaa väga selget ja kindlat poliitikat, seisab selle eest, et Eesti läheks õiges suunas ja ka need konservatiivsed väärtused oleks hinnas. Võib-olla sinna juurde tasubki meelde tuletada, et ka parempoolsus võiks rohkem välja paista.Tooge mõni näide, kuidas Isamaa on parempoolsusest või parempoolsetest põhimõtetest kaugenenud.Kõige üldisem mulje on see, et me vajaksime nooremate poolehoidu. See võib-olla on see, mis täna ei ole nii hea nagu olla võiks.Nii et küsimus on siis toetusnumbrites?Ei, absoluutselt mitte. Ma neid asju üldse ei jälgi, vaid pigem vanade tarkuste meelde tuletamises.Eesmärk on Isamaa kuvandi muutmine siis?Ma ei võta seda üldse nii poliitilisena või kuidagi kellelegi ärategemisena või soovina kuskil võimu haarata, vaid pigem on need inimesed, kes leiavad, et need väärtused tasuvad erakonna sees meeldetuletamist ja vaadata, et need ei ununeks. Ja et erakond edaspidi parempoolsete vaadetega rohkem arvestaks. See ei ole mitte mingil juhul kellegi vastu või et midagi on halvasti. Eesmärk on lihtsalt vaadata, kuidas minna paremini koos edasi.Võiks arvata, et Isamaa on piisavalt avatud ja demokraatlik organisatsioon, kus on võimalik erinevatele probleemidele ja kitsaskohtadele tähelepanu pöörata ka erakonnasiseselt. Ja seda nii volikogu tasandil, juhatuse sees kui ka lihtliikme poolt osundatuna. Miks oli vajalik avalik pöördumine?Selle avaliku pöördumise kohapealt ma nüüd ei oska midagi öelda. Mina selle avaliku pöördumise taga otseselt ei ole, et ma oleks seda organiseerinud või üldse teadnud, et see tuleb. Pigem neid igasuguseid ühendusi on riigikogus sadu, neid tehakse üleöö. Erakondades on noorteühendused, seenioriteühendused, naisühendused. See, et inimesed mingi valdkonna eest ühinevad ja pead kokku panevad, et selgitada, kuidas paremini edasi minna, selles küll midagi erakorralist ei ole.Aga kas on ikkagi siis mingisuguseid märke sellest, et Isamaa oleks kuidagi liikumas poliitilisel skaalal tsentri poole?Ma ei oska praegu selle kohapealt midagi öelda. Praegu lihtsalt moodustatakse ühendus, kelle jaoks on oluline ka parempoolse maailmavaate tugevam esiletoomine. Nagu enne juttu oli, on erakonnal juhatus, volikogu. Nii nagu seal enamus näeb, kuhu suunda edaspidi minna, siis eks nii ka need otsused tulevad. "
err,08.05.2020 11:54,Majandus,https://www.err.ee/1087564/maksuameti-kohtuvoit-loi-pretsedendi-tuntud-hollandi-maksuskeemi-osas,Maksuameti kohtuvõit lõi pretsedendi tuntud Hollandi maksuskeemi osas,"Äripäev kirjeldab, kuidas pärast pikka kohtuvaidlust maksuametiga pidi RRLektus tagantjärele tasuma ligi 645 000 eurot tulumaksu ja kandma advokaatide õigusabikulud. Ehkki vaidlus on lõppenud ja isegi raha makstud, ei taha ettevõtte juht ega aktsionärid sellest eriti rääkida.Meie toidupoodide omanikfirma RRLektuse aktsionärid on Rein Reinvee (40,47 protsenti), Toomas Põld (20,76 protsenti), Jüri Suurkivi (10,79 protsenti) ja ettevõte Repteks OÜ (23,20 protsenti). Viimases on omakorda osanikeks Veiko Karp (83,33 protsenti) ja Ilmar Raap (16,67 protsenti).RRLektus kaotas vaidluse kahes esimeses kohtuastmes. Riigikohus vaidlust menetlusse ei võtnud, mistõttu jõustus ringkonnakohtu otsus selle aasta kevadel.Sarnaselt on ka suurärimees Margus Linnamäe Hollandisse registreeritud ettevõtte kaudu dividende maksnud, märgib ajaleht ja küsib, miks tema pääses, aga mitte RRLektus? Seda kommenteerides jäi maksuamet napisõnaliseks. ""Sellele küsimusele ei saa kahjuks vastata, sest isikute maksuandmed kuuluvad maksusaladuse alla,"" ütles ajalehele maksu- ja tolliameti maksuauditi osakonna juhtiv maksuaudiitor Martin Lehtis.Eesti käsitles aastaid Hollandist tulnud omaniku­tulu kui läbiminevat dividendi, mida siin ei maksustata. Seda tagas nii Hollandiga sõlmitud topeltmaksustamise vältimise leping kui ka EL-i tasandil loodud nn ema-tütre direktiiv. Seega, kui maksid makse Hollandis, ei pidanud maksma Eestis, aga tegelikult ei pea ka Hollandis teises riigis teenitud kasumilt makse tasuma. "
err,17.11.2020 08:23,Välismaa,https://www.err.ee/1159838/meedia-trump-kusis-nounikelt-iraani-tuumarajatiste-rundamise-kohta,Meedia: Trump küsis nõunikelt Iraani tuumarajatiste ründamise kohta,"Lahkuv president küsis läinud neljapäeval oma tippnõunikelt, nende seas asepresident Mike Pence, välisminister Mike Pompeo ja staabiülemate ühendkomitee esimees kindral Mark Milley, ""kas tal on võimalus võtta lähinädalatel samme Iraani peamise tuumajaama vastu,"" kirjutas leht.Ametnikud veensid presidenti sõjalist lööki mitte andma ja hoiatasid, et selline rünnak võib eskaleeruda laiema konfliktini tema ametiaja viimastel nädalatel.Trump tõstatas küsimuse pärast seda kui Rahvusvahelise Aatomienergiaagentuuri (IAEA) raportis öeldi, et Iraan jätkab uraani varumist.Timesi andmeil oleks sellise löögi kõige tõenäolisem sihtmärk Natanz, kus Teherani uraanivaru on IAEA andmeil nüüd 12 korda suurem kui lubatakse tuumaleppes, millest Trump USA 2018. aastal välja viis.Trump on taaskehtestanud Iraanile sanktsioonid ja neid pärast tuumaleppest lahkumist järjest karmistanud.Euroopa riigid on püüdnud tuumalepet elus hoida ja loodavad, et kui Joe Biden Ühendriikide presidendiks saab, on diplomaatiline lepitus taas võimalik.Trumpi valitsus on lubanud karistavaid meetmeid suurendada.Osa kriitikute sõnul proovib tema valitsus luua ""sanktsioonimüüri"", mida Bidenil oleks ametisse asudes keeruline lammutama hakata. "
err,10.04.2021 14:12,Korvpall,https://sport.err.ee/1608173095/zeniit-alistas-maccabi-ja-sailitas-lootuse-jouda-kaheksa-hulka,Zeniit alistas Maccabi ja säilitas lootuse jõuda kaheksa hulka,"Juba avaveerandil kümnepunktise edu haaranud Zeniit juhtis teise poolaja alguses viie silmaga, aga kasvatas perioodi lõpuks edu 18 punktile. Viimasel veerandil Maccabi enam lähemale kui 15 punkti ei jõudnud.Austin Hollins oli 15 punktiga Peterburi resultatiivseim, Kevin Pangos lisas 13 silma. Kaotajate parim oli 15 punktiga Tyler Dorsey.Zeniit peab nüüd kaheksa hulka jõudmiseks alistama esmaspäeval koduareenil edasilükatud kohtumises ka Ateena Panathinaikose. Kaotuse korral jäädakse võrdsele pulgale Valenciaga, kellele annab aga eelise paremus omavahelistes mängudes.Veerandfinaalis on koht tagatud Barcelonal, Moskva CSKA-l, Istanbuli Anadolu Efesel, Milano Olimpial ehk AX Armani Exchange'il, Müncheni Bayernil, Madridi Realil ja Istanbuli Fenerbahce Bekol. "
err,26.10.2020 20:38,Korvpall,https://sport.err.ee/1151655/ventspilsi-tagamangija-pustitas-eesti-lati-liiga-punktirekordi,Ventspilsi tagamängija püstitas Eesti-Läti liiga punktirekordi,"32-aastane ameeriklane tabas platsilt 18 viskest 15, olles seejuures täpne seitsmel kolmepunktiviskel. Samuti oli Rundles täpne kolmel vabaviskel.Eelmine tippmark kuulus Kregor Hermetile, kes kogus möödunud hooajal Tartu Ülikooli 85:81 võidumängus TalTechi vastu 38 silma.  "
err,11.11.2020 08:46,Arvamus,https://www.err.ee/1157554/jaak-aaviksoo-kui-teadus-ei-aita,Jaak Aaviksoo: kui teadus ei aita,"Väide, et maailm on muutunud äraarvamatuks on muidugi klišeelik ja kulunud, ent vastab ilmselt tõele. Ja ei anna rahu – tahaks suuremat kindlustunnet, tahaks mõistlikku arutelu, tahaks vähem vastasseise, ei taha sõda.Pole õieti vahet, kas tegemist on USA presidendivalimiste, tselluloositehase või metsanduse arengukavaga, ikka kipume jõudma leppimatute vastasseisudeni, kus tunneli lõpus ei kuma mitte valgus, vaid vastaspoole moraalne hävitamine. Kuidas sellest olukorrast ilma sõjata välja tulla?Paljudele tundub, et võimalik on leida erapooletu, objektiivne tõde, mis vaenupooled jälle kokku liidaks, et lahenduseks on teaduspõhine lähenemine. See on ohtlik illusioon.Illusoorsuse mõistmiseks on lihtne alustada tõdemusest, et meid lahutab eelkõige erinev arusaamine heast ja kurjast, mitte tõest ja valest. Teadus tegeleb maailmaga nii nagu see on, ta selgitab põhjuse ja tagajärje seoseid, aitab mõista meie otsuste järelmeid ja kavandada samme soovitud tulemuse saavutamiseks, kuid ta on võimetu tegema väärtusotsuseid. Teadusel puudub tahe ja moraal.Teadus on aga võimas ja seega ka ohtlik. Teadusel on olnud oma roll ka praeguse ebastabiilsuse tekkel – transporditehnoloogiad lõid eeldused füüsiliseks ja internet informatsiooniliseks üleilmastumiseks, mis ühiselt segavad kokku ja murendavad seni meid koos hoidnud kogukondlikke, rahvuslikke ja religioossed väärtusmaatrikseid või komberuume.
										Mart Erik: aitab kraaklemisest ja tehkem metsanduse arengukava valmis (6) Just seetõttu ei näita moraalne kompass enam ühist suunda. See omakorda tingibki ebastabiilsuse ja toidab sellega kaasnevaid hirmust kantud vaenamisi.Psühholoogiateadus on jõudmas arusaamisele, et inimeste (moraalse) otsused ja valikud on eelkõige intuitiivsed, suuresti alateadlikust väärtusmaatriksist kantud, ning nende ratsionaalsed/teaduslikud põhjendused on pigem selgitavad ja kommunikeeritavad lisandused kui otsuse alused. Erinevad maatriksid, erinevad otsused.""Veidi lihtsustatult võib väita, et rohkem teadust ei tooda lahendust, vaid üha ägedamat vastasseisu.""Teadus rakendatakse erinevate moraalsete otsuste vankri ette põhjendamaks otsust ja saavutamaks soovitud eesmärki. Seepärast näemegi, kuidas näiteks metsasõjas on teaduslikud argumendid võrdselt kõigi huvigruppide relvastuses ja veidi lihtsustatult võib väita, et rohkem teadust ei tooda lahendust, vaid üha ägedamat vastasseisu.Teadusmaailmas on kõik tõenduspõhised argumendid võrdselt õiged ja põhjendatud, probleemi tuum on selles, et need argumendid on ühismõõduta ja nende kaal väärtusvaidluses sõltub mitte tõeväärtusest, vaid poliitilistest ehk väärtuseelistustest – kellele meeldivad õunad ja kellele apelsinid.Kui seda erinevust mitte mõista, saame tulemuseks mitte akadeemilise debati, vaid teadussõdurite rünnakud isikute ja tervete teadusvaldkondade vastu, mida oleme kogenud nii tselluloositehase- kui ka metsasõjas.See meenutab aegu, kui iga teadlane pidi ühtaegu olema ka ""võitlev marksist"". Demokraatlikus ühiskonnas on aga iga teadlase väärtusotsus täpselt sama kaaluga iga tema kaaskodaniku arvamus sõltumata sellest, kas viimane on ""teaduslikult"" põhjendatud või mitte.Muidugi tuleb tervitada (metsa)teadlaste äsjast ühist avalikku pöördumist ja selle pinnalt loodetavasti võrsuvat interdistsiplinaarset koostööd, aga see ei saa kuidagi asendada ühiskonda laiemalt hõlmava väärtusdialoogi vajadust, mida saab üles ehitada vaid vastastikusele usaldusele. Selle kasvatamisest tulekski alustada, vältides nii kaua kui võimalik polariseerivaid küsimusi ning erinevatest eeldustest kantud kvasiteaduslikke vaidlusi, näiteks raiemahu ülempiiri või metsa definitsiooni üle. Selle asemel võiks esmalt pühenduda üksteise kuulamisele ja mõistmisele.Võib-olla polegi jääkeldri protsess halb eeskuju ja kui temperatuur on alanenud, suudetakse ka arengukava ühise tekstini jõuda. Ning teadusest tõuseks kasu teksti kätketud ühiste väärtusvalikute elluviimisel. "
err,06.11.2020 13:31,Muusika,https://menu.err.ee/1156015/anett-avaldas-uue-singli-never-want-to-leave,"Anett avaldas uue singli ""Never Want to Leave""","""Never Want to Leave"" valmis pühendusena ühele erilisele väikesele paigale Eestis ning loo sõnade autor on Aneti mänedžer Liisi Voolaid.""Tunnen, et selle looga avasin enda kui artisti jaoks stiililises mõttes natuke uuemat suunda. Loo produtsent Alexander Sannik, kellega me polnud mitu aastat ühendust hoidnud, saatis algse põhja ja tundsin juba esimesel kuulamisel, et just see oligi albumilt puudu,"" rääkis Anett.Sõnade loomisega oli aga lugu keerulisem. ""Meloodia olin valmis saanud ja proovisin nädalaid kirjutada sõnu, kuid tundsin, et see ei vii kuskile. Meenus, et mu mänedžer ja üks parimaid sõpru Liisi Voolaid oli kunagi jaganud minuga oma luulet. Seal olid ühed sõnad, mis rääkisid väikesest kohast mere ääres, mändide vahel. See koht on tänaseks saanud meie mõlema elukohaks. Loodan, et lugu viib kõik kuulajad nende lemmikkohta, kus nad tunnevad ennast kui kodus, rahuliku ja lummatuna,"" sõnas Anett.20. novembril ilmuva debüütalbumiga ""Morning After"" astub Anett oma senise karjääri suurima sammu, korraldades esitluskontsert Alexela kontserdimaja laval. Nii uue albumi lood kui ka varasem looming tuuakse 29. detsembri õhtul lavale täiendatud muusikute koosseisus ja eriseadetega. Kontsert toimub vastavalt terviseameti ja valitsuse poolt sätestatud piirangute ning reeglite järgi. "
err,20.07.2020 17:58,Jalgpall,https://sport.err.ee/1114987/ebaonne-kogenud-lodz-ja-ojamaa-andsid-otsepaasme-voitluses-trumbid-kaest,Ebaõnne kogenud Lodz ja Ojamaa andsid otsepääsme võitluses trumbid käest,"Lodzi kodulehe mängukirjelduse põhjal oli neil avapoolajal küll võimalusi, ent mitte kuigi palju. Teisel poolajal oli Widzewil šansse rohkem, sealhulgas kauglööki üritanud Ojamaal, kuid 65. minutil viis Maksymilian Hebl hoopis võõrustajad juhtima. Lodzi meeskonnal oli kohe hea võimalus viigistada, ent Marcin Robaki löök tabas posti. Ojamaa vahetati puhkama 72. minutil, kirjutab Soccernet.ee.Widzew jäi veel 59 punktiga tabeli tippu, ent sama palju on punkte ka Leczna Gornikul, kes läheb esmaspäeval vastamisi kuuendal kohal oleva Rzeszowi Staliga. Samuti võib Widzewist mööduda Katowice GKS, kellel on hetkel punkte 58 ehk Ojamaa tööandjast vaid ühe võrra vähem. Loe rohkem Soccernet.ee-st. "
err,13.04.2021 12:25,Autosport,https://sport.err.ee/1608176065/eesti-ringrajasoitja-paases-honda-susteemi-noorteprogrammi,Eesti ringrajasõitja pääses Honda süsteemi noorteprogrammi,"Möödunud aastal käivitatud JAS Motorsport Driver Development Programme'i eesmärk on noorte võidusõitjate ettevalmistamine professionaalse autosportlase karjääriks.Programmis arendavad JAS Motorsporti juhid, tehnikud ja kogenud võidusõitjad Honda Racingust noore autosportlase oskusi mitmekülgselt, käsitledes nii otseselt rajal toimuvat kui ka rajavälist tegevust.Õpetatakse näiteks rehvitaktikat, kütusekoguse arvestamist, infovahetust inseneride ja meeskonnaga, samuti auto andmete analüüsi ja nende kasutamist seadistamisel ning tööd kliendimeeskondadega.Programmiga liitumine tähendab, et 18-aastane Mattias Vahtel on meeskonna ametlik arengusõitja - JAS Motorsport Development Driver. 2021. aasta hooajal võistleb ta JAS-i ehitatud Honda Civic Type R TCR-ga ALM Motorspordi värvides TCR Italy võistlussarjas.Lisaks Vahtelile kuuluvad arenguprogrammi ka iirlane Reece Barr, itaallased Jacopo Guidetti, Erwin Zanotti ja britt Jack Young.Pärast edukat kardikarjääri Eestis võistles Vahtel 2019. aastal JAS-i ehitatud Honda Civic Type R TCR-iga ALM Honda Racing värvides TCR Iberico sarjas. Debüütvõistlusel Estorilis finišeeris ta neljandana ja saavutas hooaja kokkuvõttes kolmanda koha. Kuuest võidusõidust kolmel lõpetas Vahtel poodiumikohal ning aitas ALM-i meeskondliku sarjavõiduni.Turismiautode Balti meistrivõistluste debüüdil saavutas Vahtel parima stardipositsiooni ning jõudis samal võistlusel ka pjedestaalile.""JAS Motorsporti arenguprogramm ja sellega kaasnev TCR Italy sarjas võistlemine on minu jaoks väga põnevad. Koolitus loob võimaluse enda arendamiseks võidusõitjana kõige laiemas tähenduses,"" lausus Vahtel pressiteate vahendusel""Eelmisel nädalal osalesin esimestel koolitustel ja juba õppisin palju: näiteks, kuidas väljendada ennast inseneridele võimalikult lihtsalt ja selgelt, et võistlusolukorras leida probleemidele kiiresti lahendus. TCR Italys on minu eesmärgiks võit. See ei saa olema lihtne, kuid siht peab olema kõrge ja tean, et JAS Development Driverina saan end parimal võimalikul moel ette valmistada.""Riccardo Incarbone, JAS Motorsport Driver Development Programme juht: ""Mul on hea meel öelda tere tulemast uuele JAS Motorsport Development Driverile, Mattias Vahtelile. Meil on rõõm töötada andeka sõitjaga, kes on juba andnud oma panuse meistrivõistluste võiduga lõppenud hooajale Honda Civic Type R TCR-iga ning kelles on potentsiaali ehitada üles edukas võidusõitjakarjäär. JAS Motorsporti arenguprogrammis saame talle anda võidusõitjale vajalikke teadmisi nii rajal kui rajaväliselt. Meil on hea meel, et oleme Mattiasega seda tööd juba alustanud."" "
err,18.06.2020 11:27,Eesti,https://www.err.ee/1103370/merike-jurilo-lahkub-terviseameti-juhi-kohalt,Merike Jürilo lahkub terviseameti juhi kohalt,"""Me oleme kogu kriisi vältel olnud sotsiaalministriga tihedas kontaktis. Minu jaoks on ta olnud valitsuskoostöö põhilüli. Tema on olnud valitsuses meie esindaja, mina olen sinna sattunud harva. Selles mõttes oli pisut kurb lugeda ja kuulata väidet, et justkui usalduslikku suhet ei ole sotsiaalministriga tekkinud. Mulle tundus küll, et see oli üsna usalduslik suhe kuni eilseni,"" sõnas Jürilo.Ta lisas, et juhil on võimalik eesmärke täita ja tulemusi saavutada, kui on usaldus vastava poliitika kujundajaga.""Me teame, et meil võivad lähiajal haigestumise näitajad kasvada. Terviseamet vajab juurde ressurssi. Ja ma ei soovi, et minu isiku pärast jääb valdkonnal vajalik ressurss saamata. Või et on võimatu meeskonnal oma ülesandeid täita ja lõppkokkuvõttes kannatab Eesti inimene,"" sõnas Jürilo.Sotsiaalminister Tanel Kiik ütles ERR-ile, et Jürilo oli koostöö tõenäolise lõppemisega kursis alates 1. juunist ja seetõttu ei saanud ministri kolmapäevane kommentaar tulla talle üllatusena.""Tõsi on see, et oleme sel teemal Merike Jüriloga juunikuus korduvalt rääkinud. Esimene kord, kus jätkamise võimalikkust või võimatust arutasime, oli 1. juuni. Postimehele antud kommentaar oli aus hinnang olukorrale, mis puudutab valitsuse ja terviseameti vastast koostööd,"" sõnas Kiik.Kiik selgitas, et usalduse kaotuseni viisid väikesed asjad, mis kuhjusid.""Väikesed küsimused ja möödarääkimised ja kommunikatsioonihäired on aidanud kaasa umbusaldusliku õhkkonna tekkimisele valitsuse ja terviseameti vahel. Ja selleks, et järgmise kriisi ajal oleks hea töine rütm, olid need muutused vajalikud.""
										Terviseameti juhiks soovijatel tuleb kirjutada koroonakriisi õppetundidest essee									Jürilo: soovitusi tagasi astuda ei tulnudMerike Jürilo ja sotsiaalminister Tanel Kiige ühisel pressikonverentsil ütles minister, et ei soovi täpsustada, millised need konkreetsed asjaolud olid, mis usaldamatust kasvatasid ning ta eelistab jääda ebamääraseks. Küll kinnitas ta, et neid oli kokku kümmekond, mitte üks-kaks ja nende kuhjumine algas tasapisi juba märtsist, kus igas kuus neid siiamaani välja karikasse juurde tilkus, kuid ühtki neist ei saa esile tuua kui murdepunkti põhjustajat.""Ükski vihmapiisk ei pea end uputuse eest vastutavaks,"" ütles Kiik. ""Oleme kohtunud mai lõpus ja juuni jooksul terviseameti juhiga korduvalt ja leppinud kokku, et selleks, et järgmiseks kriisiks saaks valmistuda tarbetu minevikutaagata ja eelarvamuslike hoiakuteta, umbusu õhkkonnata, on parem, et Merike Jürilo taandub ametist.""Jürilo aga ütles, et väited, nagu minister oleks talle juba kuu aega järjest andnud soovitusi tagasi astuda, ei vasta tõele.""Ei, me ei ole kuu aega järjest käinud kohtumas, et kuule, kas sa juba hakkad minema – päris nii see ei olnud,"" kinnitas Jürilo.Ta lisas, et lõplik arusaam koostöö mittelaabumisest sündis siiski alles eelmisel nädalal.Terviseameti juht Merike Jürilo on olnud osade valitsuspoliitikute kriitika all juba koroonakriisi algusest. Ametile heideti näiteks ette, et see andis rohelise tule Saaremaa ja Itaalia võrkpallurite mängule. Viimastel nädalatel on ta sattunud vastasseisu valitsusega ärimeeste kingitud kiirtestide tõttu, mida amet ei pidanud vajalikuks kasutusele võtta, kuni tegi seda valitsuse otsesel korraldusel. Kuni kolmapäevani oli sotsiaalminister Tanel Kiik avalikult veel tema kindel toetaja.  Ülekande alguseni jäänud Ülekanne on lõppenudOTSEKopeeri HTML kood.Jaga 12   00:00 / 00:00LiveLaadimine   "
err,06.04.2021 10:31,Elu,https://menu.err.ee/1608167554/kondijate-klubi-innustab-inimesi-uha-rohkem-liikuma,Kõndijate klubi innustab inimesi üha rohkem liikuma,"Kõndijate klubi looja Mare Timian rääkis ""Vikerhommikus"", et mullu liikus ta 2222 km.""See tuli iseenesest, ma üldse ei planeerinud seda. See neli kahte oli lõpuks ilus disainimise küsimus. Ma vaatasin, et hakkas kujunema selline äge number ja ära ma ta tegin,"" sõnas Timian ja lisas, et 2222 km ei ole tegelikult sugugi palju.Timian rääkis, et ta on tegelikult alati olnud sportlik ja aktiivne inimene, ent kuna möödunud aastal oli koroonapandeemia tõttu järsku ootamatult palju vaba aega, võttis ta endale eesmärgi iga päev liikuda. Käesoleval aastal sai loodud ka Kõndijate klubi.""Kõndijate klubi loob tegelikult iseennast, mulle tundub. Me oleme toimetanud kolm kuud ja seal on hästi mõnus, toetav ja üksteist inspireeriv ja edasi aitav õhkkond,"" ütles Timian. ""Ilmselt inimesed praegu eriti vajavad üksteise tuge,"" lisas ta.Klubil on ka oma tunnuslause: ""Kõnni ja sa tunned, kõnni ja sa näed, kõnni ja sa kuuled!"" Timiani sõnul ongi kõndimine hea viis oma muredest ja probleemidest lahti saada.""See, et jalad viivad sind ise lihtsalt edasi, see on küll väga tavaline ja see käib meditatiivse kõndimise juurde. Kui sa oled nii iseendaga, siis seda võib juhtuda küll ja see on väga mõnus tegelikult,"" märkis Timian.Ta lisas, et kõndimisega alustades on oluline valida mõistlik distants ja ilmale vastav riietus. Timiani hinnangul on päevas mõistlik kõndida umbes viis kilomeetrit.""Aga samas tegelikult ei ole vahet, palju sa korraga kõnnid. Oluline on see, et sa lähed liikuma ja teed seda mõnuga. Siin ei tohi olla survet, et hambad ristis kõnnid, see ei tööta tegelikult. See peab olema mõnus kulgemine omas rütmis,"" ütles Timian. "
err,20.10.2020 21:43,ETV uudised,https://www.err.ee/1149334/aktuaalne-kaamera-kell-21-00,Aktuaalne kaamera kell 21:00,
err,22.06.2020 07:56,Eesti,https://www.err.ee/1104927/ringkonnaohus-teeb-savisaarega-seotud-korruptsiooniasjas-otsuse,Ringkonnaohus teeb Savisaarega seotud korruptsiooniasjas otsuse,"Jaanuari keskel mõistis Harju maakohus riigikogu liikme Kalev Kallole altkäemaksu võtmisele ja andmisele kaasa aitamise ja altkäemaksu vahendamise eest tingimisi ühe aasta ja kuue kuu pikkuse vangistuse kaheaastase katseajagaJuhtiv riigiprokurör Taavi Pern taotles 18. mail ringkonnakohtus Kallo süüdimõistmist ka Keskerakonnale keelatud annetuse tegemise episoodis ning talle ühe aasta ja kuue kuu pikkust vangistust, millest tal tuleks kohe ära kanda kolm kuud ning karistuse ülejäänud osa jääks kanda tingimisi ühe aasta ja kuue kuu pikkuse katseajaga.Pern taotles ettevõtja Vello Kunmani süüdimõistmist ametkäemaksu andmises ja talle tingimisi üheaastase vangistuse mõistmist. Ettevõtja Aivar Tuulbergile taotles juhtiv riigiprokurör altkäemaksu andmise eest kaheaastast vangistust, millest tal tuleks kohe ära kanda kolm kuud ning üljäänud karistus jääks kanda tingimisi.Pern taotles ka menetluses Savisaarelt arestitud 80 000 euro konfiskeerimist riigituludesse.Ühtlasi leiab prokurör, et ettevõtja Alexander Kofkini materjalid tuleb saata maakohtule tagasi uue otsuse tegemiseks.Juhtiva riigiprokuröri hinnangul tuleks maakohtu otsus tühistada kriminaalmenetluse kulude osas ning mõista süüdistatavatelt välja menetluskulud.Maakohtu otsuse vaidlustas ringkonnakohtus ka Kallo kaitsja vandeadvokaat Kristi Rande, kes taotles Kallo õigeksmõistmist kogu süüdistuse ulatuses. Samuti taotles kaitsja Kallo menetluskulude enda kanda jätmise ning teha selles osas uus otsus, millega mõista Eesti vabariigilt Kalev Kallo kasuks välja menetluskulud kogu ulatuses.
										Korruptsioonis lõplikult süüdi jäänud Kallo peab riigikogust lahkuma									Tuulbergi ja Kunmani kaitsjad palusid jätta prokuröri apellatsioonkaebuse rahuldamata.Jaanuari keskel mõistis maakohus korruptsioonikaasuses kohtu all olnutest süüdi vaid Keskerakonna veterani Kalev Kallo. Ettevõtjad Aivar Tuulbergi ja Vello Kunmani mõistis kohus õigeks. Ärimees Alexander Kofkini osas lõpetas kohus menetluse aegumise tõttu.Kohus mõistis Vello Kunmani altkäemaksu andmise süüdistuses õigeks ja kohus mõistis riigilt tema kasuks välja tema poolt kantud õigusabikulud 39 310 eurot ja 57 senti. Kohus mõistis Aivar Tuulbergi altkäemaksu andmise süüdistuses õigeks ja mõistis riigilt tema kasuks välja tema poolt kantud õigusabikulud 116 269 eurot ja 72 senti.Aleksander Kofkini suhtes otsustas kohus kriminaalmenetluse lõpetada mõistliku menetlusaja möödumise tõttu ja mõistis riigilt tema kasuks välja õigusabikulud 79 197 eurot.Kohus vabastas aresti alt Edgar Savisaarele kuuluva sularaha 80 000 ja see kuulub Savisaarele tagastamisele kohtuotsuse jõustumisel. Samuti mõistis kohus riigilt Savisaare kasuks välja tema poolt kantud õigusabikulud 3237 eurot.Mullu oktoobris lõppenud kohtuvaidluses kinnitasid kõigi kohtualuste kaitsjad, et prokuratuuri süüdistus on tõendamata ja nende kaitsealused pole kuritegusid toime pannud.Mullu 18. juunil tunnistas ettevõtja Hillar Teder, et 2014. aastal rahastas ta varjatult Keskerakonda. Pärast Tederi antud ütlusi rahuldas kohus prokuratuuri taotluse ja lõpetas tema kriminaalasja oportuniteediga. Teder pidi tasuma kriminaalmenetluse lõpetamise eest riigile sunniraha 200 000 eurot.Ühtlasi tegi kohus mullu juuni keskel määruse, millega eraldas juriidilise isikuna kohtu all oleva Keskerakonna materjalid eraldi menetlusse, kuna partei oli avaldanud soovi minna riigiprokuratuuriga karistuse osas kokkuleppele. See ka sündis ning Keskerakonnal tuli tasuda riigituludesse 25 000 eurot. 2018. aasta detsembri lõpus tegi riigikohus otsuse, millega Edgar Savisaar vabastati tema tervisliku seisundi tõttu kohtu alt. Riigiprokuratuur süüdistas Savisaart Tallinna eelarvevahendite kasutamises enda ja Keskerakonna huvides ehk omastamises suures ulatuses, samuti neljas altkäemaksu võtmises, rahapesus ning Keskerakonnale suures ulatuses keelatud annetuse vastu võtmises.Kohtuprotsess algas Harju maakohtus 2017. aasta 12. juunil, kui kõik süüdistatavad kinnitasid, et nad ei tunnista end süüdi. Vaid kohtu all olnud ekspoliitik Villu Reiljan võttis süü omaks ning tema osas lahendas kohus süüasja kokkuleppemenetluses.2017. aasta oktoobris kinnitas maakohus Reiljani altkäemaksu vahendamise kriminaalasjas riigiprokuratuuriga sõlmitud leppe, mille järgi pidi Reiljan karistusena maksma riigile veidi üle 33 000 euro. "
err,11.05.2020 11:57,Eesti,https://www.err.ee/1088308/polvamaa-avariis-hukkunud-autojuht-ja-kaassoitja-olid-vaga-raskes-joobes,Põlvamaa avariis hukkunud autojuht ja kaassõitja olid väga raskes joobes,"Hukkunute täpset joovet politsei ei avalda.Lõuna prefektuuri politseimajor Ottomar Virk ütles ERR-ile, et teadaolevalt tegi BMW juht enne traagilist avariid suurel kiirusel möödasõitu ühest sõidukist, misjärel kaotas peagi masina üle kontrolli ning sõitis veidi maad eemal teelt välja vastu puud.Seltskond oli pidanud maha pika peo, misjärel käidi kauplusest kaine juhiga alkoholi toomas. Kaine juht viis nad ka turvaliselt tagasi peopaika, ent siis otsustasid noored mingil põhjusel kainest juhist loobuda ja teise autoga sõitma minna.""Võrrandis olid olemas pea kõik näitajad, miks sõit nii traagiliselt lõppes: suur kiirus, joove, tagaistmel turvavöö mitte kasutamine ning siledad rehvid,"" ütles Virk.Sõit sai kesta vaevu veerand tundi, kuni juhtus väga raske avarii, milles kaotasid elu kaks inimest. Veel kaks autos olnud inimest said viga ning nad viidi haiglasse. Nendest ühe seisund on raske, kuid meedikud pingutavad, et tema elu päästa.Häirekeskus sai teate liiklusõnnetusest Saverna-Pilkuse maanteel 2. mail veidi enne keskpäeva.Õnnetuse tagajärjel hukkusid BMWd juhtinud 27-aastane mees ja tagaistmel olnud 23-aastane naine.BMW juht omas vastava sõidukikategooria juhiluba. Mõlemad esiistmel istunud mehed olid turvavööga kinnitatud, kuid õnnetuspaigas viitas kõik sellele, et tagaistmel istunutel turvavööd kinnitatud ei olnud.Autojuht oli varem olnud politsei huviorbiidis seoses juhtimisõiguseta juhtimise, joobes juhtimise ja kiiruse ületamisega. "
err,01.09.2020 21:07,Eesti,https://www.err.ee/1129982/tallinna-soome-koolis-algas-oppetoo-kummekond-paeva-tagasi,Tallinna soome koolis algas õppetöö kümmekond päeva tagasi,"Tallinna soome koolis algas õppeaasta 21. augustil. 1. septembril kooli 60 õpilasel aktust ei olnud nagu teistes Eesti koolides. Kaks aastat Eestis elaval perekond Aholal käib koolis kolm last. Soomerootslaste pere kolis Eestisse, kus isa juhib logistikaettevõtet. Kõige noorem on alles kuus nädalat vana.""Varem oli meil Soomes suurem rootsikeelne kool. Aga me kolisime siia ja lapsed õpivad siin soome keelt. Meile see kool meeldib. See on väike ja tõesti mõnus kool,"" rääkis Susanna Ahola.""Alguses oli natuke raske, sest ma ei osanud eriti soome keelt. Varem olin rääkinud rootsi keelt. Aga nüüd juba oskan ja on täitsa tore,"" lausus 5. klassi läinud Amanda Ahola.Kool on mitmekeelne. Seal õpitakse Soome kooliprogrammi järgi soome, rootsi, eesti, vene keelt. Õpetaja on Eestist pärit, kuid elab Norras.
										Asendusõpetajate leidmine võib olla sel sügisel raske									Tallinna soome kooli rektor Riitta Kempainen rääkis, et keeruline on leida vene keele õpetajat, kes oskab soome, vene ja eesti keelt. Eestlanna Virge Juutila on koolis töötanud 18 aastat. Elu käib kahel pool lahte, tütar lõpetab gümnaasiumi Soomes omapead. Viirus hoiab kooliperel närvid pingul – kunagi pole kindlust, kas saab sugulastele külla või mitte.""Tänu sellele kool kaotas ka õpilasi, kuna pered tahavad koos olla. Ja meil on siin selliseid peresid koolis, kus üks vanem elab Soomes, teine Eestis,"" rääkis koolis eesti ja rootis keelt õpetav Virge Juutila.Juutila on õpetanud Soomes erinevates koolides, Eestis Saue gümnaasiumis. Aga Kadrioru serval Tallinna soome koolis meeldib talle kõige rohkem. ""Siin on selline külakool. Teist sellist ei tea, et keset ikkagi üpris suurt Tallinna linna on niisugune pisike kool,"" ütles ta.Soome õpetajad tulevad Eestisse tööle kolmeks kuni viieks aastaks. Neid on praegu koolis kümmekond. Samasugused soome koolid nagu Tallinnas on veel Tartus, Peterburis, Moskvas ja Hispaanias Päikeserannikul. "
err,18.04.2021 10:04,Eesti,https://www.err.ee/1608182047/tu-vanasse-anatoomikumi-tahab-kolida-ulikooli-it-osakond,TÜ vanasse anatoomikumi tahab kolida ülikooli IT-osakond,"Tartu ülikooli kinnisvaraosakonna juhataja Heiki Pagel selgitas ERR-ile, et see, kas IT-osakond kolib vanasse anatoomikumi, otsustakse järgmisel nädalal.Majas jääb siiski veel ruumi üle ja kes sinna veel võiks minna, võib selguda alles suve lõpuks.""Tudengitele paraku õppetööd on seal väga raske korraldada, sellist tavalist, klassikalist õppetööd. Seal on küll olemas rotund ehk siis auditooriumi-laadne asi, mis on korda tehtud. Seda on võimalik kasutada ühekordseteks üritusteks,"" rääkis Pagel.Tartu ülikooli muuseumi kuraator ajaloolane Ken Ird rääkis, et vana anatoomikum ehitati 19. sajandi algul arstiteaduskonnale, mis ka ligi 200 aastat hoones tegutses.""Kui valmis biomeedikum Maarjamõisas, siis kolis arstiteaduskond sealt välja. Siis see hoone jäi tühjaks. Seal tehti küll kiire remont, siis seal tegutses mõnda aega ülikooli muuseum. Kui see hoone korralikult remonditi 2010. aastate alguses, siis pärast seda kolisid sinna erinevad õpetaja koolituse, täiendusõppe ja teaduse populariseerimisega seotud ülikooli üksused. Samas tegutses seal ülikooli maaliosakond, millest hiljem sai kunstide keskus,"" selgitas ta. "
err,31.08.2020 15:20,Raadiouudised,https://www.err.ee/1129454/raadiouudised-31-08-2020-15-00-00,Raadiouudised (31.08.2020 15:00:00),
err,24.06.2020 13:10,Jalgpall,https://sport.err.ee/1105492/neli-hooaega-jatkava-psg-liiget-podesid-koroonaviirust,Neli hooaega jätkava PSG liiget põdesid koroonaviirust,"PSG teatel ei olnud nakatunud jalgpallurid ja üks samuti haigeks jäänud klubi taustajõud omavahel kontaktis. Kuna nakkusoht on kadunud, saavad praegu kõik koos trenni teha.Saint-Germain krooniti hooaja poolelijätmise järel Prantsusmaa meistriks, kuid klubil seisab ees veel kaks kohalikku karikafinaali ja augustis Meistrite liiga finaalturniir.Tulevaseks hooajaks Prantsusmaa tugevuselt teise liigasse langeva Toulouse'i meeskonna mängijate seas tuvastati esmaspäeval tervelt neli koroonapositiivset, kes nüüdseks viibivad isolatsioonis.Ei PSG ega Toulouse avaldanud nakatunute nimesid. "
err,26.09.2020 13:25,Eesti,https://www.err.ee/1139880/sde-eraelu-ule-referendumil-otsustamine-ei-ole-vabale-uhiskonnale-kohane,SDE: eraelu üle referendumil otsustamine ei ole vabale ühiskonnale kohane,"Volikogu võttis vastu avalduse, mille kohaselt ei toeta sotsiaaldemokraadid a kavandatava rahvahääletuse korraldamist põhiseaduse muutmise teemal 2021. aasta oktoobris. Volikogu hinnangul ei tohi Eesti põhiseadust kiskuda mõttetusse poliitilisse võitlusse, mille eesmärgiks on vaenu külvates ja ühiskonda lõhestades mobiliseerida osa valijaskonnast.""Sotsiaaldemokraadid ei lepi sellise rahvahääletusega, mille eesmärk ei ole mitte otsida kokkulepet, ühisosa ja lahendust, vaid tekitada vastandust ja lõhkuda ühiskonda. Sellest tuleks põlvkondlik konflikt pikaks ajaks,"" ütles Saar""Meie põhiseadus kaitseb täna ja peab ka tulevikus kaitsma ning väärtustama kõiki inimesi ja perekondi ning seda kinnitasime ka oma tänases volikogu avalduses,"" lisas erakonna esimees.""Inimesed elavad oma elu neile omasel moel edasi ja kavandatav referendum ei muudaks seda mitte kuidagi,"" lisas Sotsiaaldemokraatliku Erakonna volikogu esimees Eiki Nestor.""Pereelu ei saa olla rahvahääletuse küsimus. Mingit vajadust tema järgi ei ole. Meie üleskutse on neile, kes on oma võimuliidu leppes sellise kokkuleppe teinud, et nad hoolega järele mõtleksid, kas seda üldse tarvis on ja kui peaks selline rahvahääletus toimuma siis kutsume inimesi hääletama ei,"" ütles Nestor ""Aktuaalsele kaamerale"".Avalduses seisab, et kohalikke valimisi ei tohi varastada propagandakampaaniaga, mis lõhub ühiskonda. Inimeste ja kogukondade tegelikelt probleemidelt tähelepanu kõrvale juhtimine on sotsiaaldemokraatide hinnangul vastutustundetu ning SDE kutsub kõiki erakondi referendumist loobuma.  Ülekande alguseni jäänud Ülekanne on lõppenudOTSEKopeeri HTML kood.Jaga 12   00:00 / 00:00LiveLaadimine   "
err,08.12.2020 12:30,Raadiouudised,https://www.err.ee/1200142/ilm-on-lahipaevil-kulm-nadala-teises-pooles-laheb-pehmemaks-ja-sajuseks,"Ilm on lähipäevil külm, nädala teises pooles läheb pehmemaks ja sajuseks",
err,17.02.2021 15:26,Eesti Laul,https://menu.err.ee/1608113380/video-piilu-eesti-laulu-proovi-telgitagustesse,Video: piilu Eesti Laulu proovi telgitagustesse,"Näiteks on tänavu lava paigutatud teise kohta ning publiku asemel elavad saalis kaasa žüriiliikmed ja teised artistid.Esimeses poolfinaalis astuvad üles:1. Tanja: ""Best Night Ever""2. Hans Nayna: ""One By One""3. Wiiralt: ""Tuuled""4. Kea: ""Hypnotized""5. Andrei Zevakin & Pluuto: ""Wingman""6. Karl Killing: ""Kiss Me""7. Nika Marula: ""Calm Down""8. Egert Milder: ""Free Again""9. Tuuli Rand: ""Üks öö""10. Koit Toome: ""We Could Have Been Beautiful""11. Kristin Kalnapenk: ""Find A Way""12. Ivo Linna, Robert Linna, Supernova: ""Ma olen siin"" "
err,28.01.2021 09:56,Korvpall,https://sport.err.ee/1608088825/teder-kerkis-kaotusmangus-tippulikooli-vastu-naiskonna-parimaks,Teder kerkis kaotusmängus tippülikooli vastu naiskonna parimaks,"Algviisikus alustanud ja 25 minutit väljakul viibinud Teder viskas võistkonna parimana 12 punkti (kahesed 0/1, kolmesed 4/10), vahendab Korvpall24.ee. Lisaks võttis ta kaks lauapalli, andis ühe resultatiivse söödu, kaotas viiel korral palli ja tegi kaks isiklikku viga.Associated Pressi ja USA Today jooksvates edetabelites hinnatakse Stanfordi NCAA tugevuselt kuuendaks naiskonnaks.Washington State'il on nüüd kirjas kaheksa võitu ja viis kaotust, Pac-12 konverentsis annavad kuus võitu ja viis kaotust neile viienda koha. "
err,04.02.2021 20:05,Muusika,https://kultuur.err.ee/1608097519/ain-anger-juba-sel-sugisel-on-mul-voimalus-astuda-metropolitan-opera-lavale,Ain Anger: juba sel sügisel on mul võimalus astuda Metropolitan Opera lavale,"Ain Anger kinnitas, et kuigi ühelt poolt on koroonaviiruse tõttu maailmas praegu hirmus aeg, siis tema jaoks on see olnud nagu õnnistus. ""Ometi on aeg maha võetud ja saab mõelda mõtteid, suusatada, käia metsas ja mere ääres,"" tõdes ta ja lisas, et tavaliselt jookseb ta lennujaamast kontserdisaali ja sealt edasi hotelli. ""Seda on viimastel aastatel isegi liiga palju olnud.""""Esialgu vaevas küll kurbuse tunne, et kuidas ma siis ei laula, midagi on ju puudu, aga siis leiad need teised asjad, mis on ka elus tähtsad,"" tõdes ta ja lisas, et kuigi talle noorena muusika väga meeldis, siis ei osanud ta eales unistada, et muusikast võiks saada tema elukutse.Angeri kaks lemmikut ooperimaja maailmas on Estonia ja Viini ooperimajad. ""Need on kaks absoluutset äärmust, üks on selline muusikahäll, kus isegi iga lavamees oskab laulda, aga teisel pool on Estonia teater, kus ma olen kasvanud ja mis jääb väga-väga südamesse ja tähtsale kohale.""Samuti selgitas ta, et juba sel sügisel võib tal avaneda võimalus mängida Metropolitan Opera laval. ""Septembri lõpus ja oktoobris oleks esimene võimalus teha roll ""Boriss Godunovis"" ja samal hooajal ka ""Jevgeni Oneginis"","" ütles Anger. "
err,13.08.2020 11:23,Majandus,https://www.err.ee/1123311/paet-euroopa-komisjoni-liige-ei-tohi-olla-vastu-el-i-uhistele-huvidele,Paet: Euroopa Komisjoni liige ei tohi olla vastu EL-i ühistele huvidele,"Paet (Reformierakond) ütles ERR-ile, et Nord Stream 2 rajamine kahjustab nii EL-i energiajulgeolekut kui ka -poliitikat.""Euroopa Komisjoni liikmed peavad kaitsma EL-i poolt tehtud põhimõttelisi poliitilisi valikuid ja otsuseid,"" ütles Paet ja lisas, et ka volinik Kadri Simson peab tegema kõik, et energiajulgeolek oleks tagatud.Paet selgitas, et gaasitrassi rajamine on julgeolekuoht ja annab liiduvälisele riigile ehk Venemaale liialt võimu energiaturul.""Võimalike piirangute kehtestamisega teevad Ameerika Ühendriigid seda tööd, mida peaks tegema Euroopa Komisjon ise, selleks, et juba mõnda aega tagasi enda poolt otsustatut ka tegelikult ellu viia. Selline jutt, et Nord Stream 2 puhul paha tegelane on Ühendriigid, vaatab probleemist suure kaarega mööda,"" sõnas Paet.Saadiku sõnul tundub, et USA on EL-i huvide eest rohkem väljas kui EL ise.
										Politico: Kadri Simson on tõhus, aga häbelik									""Õiguslikult ei ole EL-is suudetud kokku leppida, kuidas seda projekti saaks takistada. Samas poliitiline tahe ja selge hoiak, et see on Euroopa julgeolekuga vastuolus, kuna ta suurendaks oluliselt Vene gaasi ehk siis ühe tarnija osakaalu Euroopa turul, on oluline,"" ütles Paet.Paet tõi välja, et Saksamaa seisukoht gaasitrassi rajamise poolt on ujunud vastuvoolu Euroopa ühiste hoiakutega.Saadik lisas, et Venemaal on majanduslike otsustega kombeks sekkuda teiste riikide poliitikasse, nagu on riik seda teinud Ukraina puhul.""Praegu paistab, et seda Nord Streami siiski hambad risti ehitatakse edasi, mis kahjuks jah naeruvääristab varasemat otsust, mis räägib EL-i energiajulgeolekust, et ühelgi EL-i välisel riigil ei peaks olema liiga suurt osakaalu EL-i energiaturul,"" sõnas Paet.Euroopa Komisjoni energeetikavolinik Kadri Simson ütles kolmapäeval, et USA lubatavad sanktsioonid Nord Stream 2 ehitamisega seotud Euroopa ettevõtetele on vastuolus rahvusvahelise õigusega.Simson täpsustas, et Euroopa määrab oma energiapoliitikat ise ja kolmandate riikide sekkumine on küsitav. "
err,02.12.2020 23:02,Laskesuusatamine,https://sport.err.ee/1193845/korget-kohta-hoidev-tomingas-saab-neljapaeval-startida-esimeses-stardigrupis,Kõrget kohta hoidev Tomingas saab neljapäeval startida esimeses stardigrupis,"Pühapäevases sprindis karjääri parima tulemuse, seitsmenda koha, välja sõitnud Tuuli Tomingas hoiab MK-sarja üldarvestuses hetkel kahe sõidu järel kõrget 13. kohta, mis tagab talle homseks sprindidistantsiks ka koha esimeses stardigrupis. Punkte on teeninud veel ka Johanna Talihärm, kes kümne punktiga on 47. kohal.MK-sarja üldliidrina stardib neljapäevases naiste 7,5 kilomeetri sprindis rootslanna Hanna Öberg, kes kannab kollast liidrisärki karjääris esimest korda. Rootsi on hooaega hästi alustanud nii naiste kui meeste konkurentsis ning üllatuslikult hoiab MK-sarja üldarvestuses Öbergi järel teist kohta tema tiimikaaslane Johanna Skottheim.""Oleme kõik teinud suurepärast tööd. Eriti inimesed, kes ümbritsevad sportlasi - treenerid ja määrdemehed. Nad tegid eelmisel nädalavahetusel suurepärast tööd ja meil olid suurepärased suusad,"" kommenteeris Öberg.Meeste konkurentsis juhib enne homset sprinti üldarvestust Johannes Thingnes Bö, seda rootslase Sebastian Samuelssoni ja avaetapi võitnud norralase Sturla Holm Lägreidi ees.""Nagu näha, siis MK-sarja tulek äratab mind alati üles. Tunnen end siin tugevamana ja paremini kui treenides. Ma suudan oma vormi ajastada igal aastal täpselt õigeks ajaks,"" lausus Bö.MK-sarja neljapäevaste sprintide otseülekanded on ETV2-s ja ERR-i spordiportaalis nähtavad algusega kell 14.15 ja 17.15. "
err,02.11.2020 18:53,Majandus,https://www.err.ee/1154219/raadi-vanarehvide-koristamise-eest-maksja-on-endiselt-selgusetu,Raadi vanarehvide koristamise eest maksja on endiselt selgusetu,"Raadi rehvihunnikut on Ragn-Sells riigi tellimusel ära koristanud alates juulikuust ning praeguseks on umbes pooled rehvid hakitud ja viidud Soome alternatiivkütuseks ja Torma prügilasse drenaažikihiks, vahendas ""Aktuaalne kaamera"".Aasta lõpuks valmima pidav töö maksab ligi poolteist miljonit eurot, millest suurema osa plaanib keskkonnaministeerium välja nõuda MTÜ Rehviringluselt.""Suurusjärk on peaaegu ühe miljoni ringi, mis on Rehviringluse vastutada. Praegu veel kokkulepet nendega ei ole. Me loodame, läbirääkimised käivad, keskkonnaministeerium on aktiivselt läbirääkimas ja Rehviringlus on andnud tegelikult indikatsiooni, et nemad on nõus kokkulepet saavutama,"" rääkis keskkonnainvesteeringute keskuse Raadi projektijuht Tõnn Tuvikene.Umbes 5500 tonni rehve on ministeerium kirjutanud maksumaksja arvele, ent ülejäänud rehvide puhul on tuvastatud, et nende taga on tootjavastutusettevõte MTÜ Rehviringlus. Nemad aga ei pea rehve omale kuuluvaks.
										Raadi vana lennuväli sai rehvidest puhtaks									""Rehviringlusel oli leping vanarehvide taaskasutamiseks Eesti tuntuima jäätmekäitlejaga AS Kuusakoski ja Kuusakoski pidi need rehvid meie jaoks taaskasutama. Ja meil on tõendid, et need on taaskasutatud. See, et nad Raadile jõudsid, me ei tea, kelle rehvid sinna jõudsid. Meie oleme selle töö eest juba ühe korra maksnud,"" ütles MTÜ Rehviringlus juhatuse liige Raivo Mererand.Mõlemad pooled on valmis jõudma kompromissini, sest kui Rehviringlus läheb pankrotti, võib tulevikus Raadi sarnaseid platse juurde tulla.Üks Rehviringluse tingimus on, et riik kohustaks rehvide taaskasutamise eest tasuma ka neid tootjaid, kelle poolt toodud rehvid jõuavad Eestisse toodud autode all. Siis saaks Rehviringlus lisatulu ning neil oleks võimalik pikema perioodi jooksul hüvitada ka Raadi rehvid. Kui kompromissini ei jõuta, on ettevõte valmis asja üle vaidlema ka kohtus.""Kindlasti me loodame siin rahumeelsele kokkuleppele, et ei pea hakkama kohtu kaudu selliseid summasid sisse nõudma. Me oleme optimistlikud ja loodame, et kokkulepe saavutatakse,"" ütles Tuvikene. "
err,22.05.2020 08:35,Muuseumid,https://kultuur.err.ee/1093172/patarei-vangla-on-taas-kulastajatele-avatud,Patarei vangla on taas külastajatele avatud,"Säilinud vanglamiljöös tutvustatakse külastajatele kompleksi peaaegu kahe sajandi pikkust kirjut ajalugu. Ekspositsiooni on tänavu uuendatud, kuid põhitähelepanu on endiselt pööratud kommunismiohvrite saatusele ajaloosündmuste taustal ning erinevate riikide kokkupuudetele kommunismiga.Uuendusena on lisandunud rahvusvaheline näitus ""Kommunism ja terror"" koostöös Saksa, Poola ja Leedu ajaloolastega, kus antakse ülevaade Eestist teises maailmasõjas ja sel ajal toimepandud inimsusevastastest kuritegudest ning holokaustist Eestis läbi inimsaatuste. Näitus ""Kommunism ja terror"" on kättesaadav ka elektroonilisel kujul.""Kui välisriikide kultuuripaikade külastamine on tänavu raskendatud, siis tasub mõelda kohalike muuseumide külastamisele. Patarei näituseala ei saa pidada kergeks meelelahutuseks ja siit saadav sügav ning liigutav elamus võiks kuuluda iga Eesti inimese ja meie külalise kogemustepagasisse. Ta eraldab meid korraks müüritagusest ja asetab eelkäijate kingadesse. Eesti ja teiste Euroopa maade loole tormilisel 20. sajandil lisandub rida põnevaid ajutisi näitusi, nii et värsket vaatamist jätkub kuni septembri lõpuni, mil hooaeg lõppeb,"" ütles Eesti mälu instituudi teadur-kuraator Martin Andreller.
										Galerii: tulevase Patarei muuseumi põhiidee lähtub valgusest ja varjust									2020. aasta juunis avatakse Patarei endises võimlas fotonäitus igapäevaelust Nõukogude vangilaagris, kus tuuakse esimest korda avalikkuse ette punavõimu poolt vangistatud metsavenna August Rubeni haruldased ülesvõtted. Kuni 7. juunini töötab näituseala kolmel päeval nädalas, reedest pühapäevani kell 10–18. Sealt edasi suure tõenäosusega ja vastavalt olukorrale viiel päeval nädalas, kolmapäevast pühapäevani.Patareis hoidsid Nõukogude Liidu kommunistlik režiim ja Natsi-Saksamaa režiim ideoloogilisel ettekäändel vangistuses tuhandeid inimesi. Näiteks ainuüksi 1945. aastal oli seal üle 4000 poliitvangi. Viimased poliitvangid viibisid Patareis 1980. aastate lõpus.Näituseala lõi Eesti mälu instituut tulevase rahvusvahelise kommunismiohvrite mälestusmuuseumi ettevalmistusena. Projekti rahastab Eesti riik justiitsministeeriumi vahendusel. "
err,26.03.2021 12:35,Raadiouudised,https://www.err.ee/1608156679/eesti-vaktsineerimissertifikaat-ehk-siseriiklik-sertifikaat-peaks-hakkama-toole-aprillikuus,Eesti vaktsineerimissertifikaat ehk siseriiklik sertifikaat peaks hakkama tööle aprillikuus,
err,28.01.2021 09:35,Arvamus,https://www.err.ee/1608088780/peeter-olesk-hamleti-sonad,Peeter Olesk: Hamleti sõnad,"Silmakirjalik õukondlane Polonius küsis prints Hamletilt, mida see loeb. ""Sõnu, sõnu, sõnu,"" vastas Shakespeare`i kangelane. See aforistlik vastus võib tähendada paljaid sõnu, kuid võib tähendada ka tühje sõnu või siis sõnu, mille taga ja ees pole ainsatki tegu.Vabariigilt, milles on valitsusaparaat nii era- kui ka ametkondlikult veel lõpuni kokku panematagi, ma päevapealseid suuri tegusid ka ei ootaks. Ühest küljest vajaksid need algupäraseid eelnõusid ja teiselt poolt, kui mitte rohkemat, siis vähemalt üldarusaadavat pilti riigieelarvest.Seda on isegi kummastav üle korrata, aga riik arveldab iga päev, olgu koalitsioonisisesed läbirääkimised riigieelarve strateegia üle kas vaevalt alanud või jõudnud lõpu poole. Riigieelarve ei vaja suuri sõnu, see vajab täpsust.Sama vajavad ka paljud puhtpoliitilised oskussõnad nagu näiteks ""süvariik"". Tunnistan otsekoheselt, et pidin selle sõna ajaloolise tähenduse otsimisel nägema vaeva kümnekonna teatmeteose lehitsemiseks.""Süvariik"" ei ole sõimusõna, kuid ei tähenda ka ""riiki riigis"" kui väikest türanniat suure türannia sees. Vanas-Kreekas oli riigiks kas linn kui kants koos all-linnaga tema ümber või impeerium ehk väiksemate ja sõjaliselt nõrgemate linnade ning kolooniate alluvussuhe võimukama linnriigi suhtes. Tavaliselt avaldus niisugune suhe mitmesuguste andamitena, aga ta võis seisneda ka õiguskorra üldisuses maakondlikes piirides.Riik riigis oli seega linnriigi autonoomia impeeriumis ehk impeeriumi ülimuslikkust tunnistavale linnale antud vabadus jätta näiteks osa maksutuludest enesele. Kuidas see täpselt käis, selles polnud mingit erilist saladust, vastupidi, vabade linnakodanike jaoks oli see avalik asi.
										Meelis Oidsalu: demokraatia kriis Eestis – mida see tähendab?									Olukord muutus kinniseks siis, kui valitseja ja muu rahva vahele tekkisid eriti metropolist seitsme maa ja mere taga asehaldurid, kes nimeliselt esindasid küll kaugel eemal asuvaid valitsejaid, aga faktiliselt otsustasid paljusid asju omatahtsi.Veelgi kinnisemaks tõmbus poliitiline võim paavstiriigi sündides ehk varase keskaja künnisel. Jumalik võim – ehkki paavst võib sekkuda ka ilmalikes probleemides – on imaginaarne juba loomuldasa. See kandub üle ka eksarhidele ehk asehalduritele, legaatidele ehk saadikutele, aga isegi ordu- ja kloostriülematele või teisisõnu kõikidele vaimulikele, kellel oli/on ka maiseid privileege (näiteks maaomandi, muu kinnisvara ja põllumajandussaaduste näol).Säärases duaalsuses polnud midagi ennekuulmatut, sest see oli paratamatu. Kes kasutab oskussõna ""süvariik"" sõimamiseks, arutleb järelikult nagu leninlane ning kes arvab, et süvariigiga sõimlemise kaudu astub ta välja demokraatia kaitseks, tegutseb tõeliselt nagu variser.Hoopis teistsuguse tähenduse sai ""süvariik"" Türgi Vabariigi rajamisel kahe maailmasõja vahel, mil Väike-Aasia poolsaarel ja selle lähiümbruses lahutati üksteisest ilmalik, islamlik ning sõjaväeline võim ehk nad sekulariseeriti.Võrreldes Osmanite impeeriumiga oli see väga suur, kuigi ühtlasi ka verine, samm demokraatia poole. Märksa piiratumas ulatuses sekulariseeris poliitilise ja sõjaväelise võimu Hispaania Kuningriigi kuningas Juan Carlos I, kes 1970. aastate keskel hoidis ära sõjajõudude sekkumise poliitilisse maajagamisse.
										Kadri Org: pöördumistele kogutud allkirjade tegelik mõju									Islamiusulises maailmas on võimude lahususe praktilisus ja tinglikkus igapäevasteks probleemideks, olukord kõrgõõzide ning uiguuride mail on lihtsalt kõige värskemad näited. Sealsete rahvaste juures tekkis ""süvariiklik"" konflikt nõukogude korra invasiooni, paikkondlike elanike autonoomia ja tänapäevase võõrkapitali surve põhjal, mille seas on Rooma riigi senatidemokraatia võrdlemisi käsitamatu võimukorraldus.Küllap altai rahvaste loomaarstid ladina keelt ikka tunnevad, ent lubatagu kahelda selles, kas sealsed poliitilised ametnikud tunnevad põhjalikult ka õigusalast ladina keelt.""Koalitsioonile jätkub ""töörahu"" hädavaevalt poolteist aastat.""Toomata siinkohal veelgi näiteid, tahaksin omalt poolt hoiatada värske peaministri Kaja Kallase valitsusega heidutamise eest lahus konkreetsetest üksikasjadest. Vastne valitsus ei kesta kauem kui märtsini 2023 ja kui võtta sellest maha umbes neli kuud ettevalmistusi parlamendi valimisteks, jääb järele vähem kui kaks aastat. Lisagem presidendi- ja kohaliku omavalitsuse valimised ja riigikogu jõulupuhkused ning tuleb välja, et koalitsioonile jätkub ""töörahu"" hädavaevalt poolteist aastat.Ühiskonnale tervikuna pole seda rahuaega niigi palju, sest võitlus Covid-19 vastu on ajaliselt ettearvamatu ka pärast inimeste vaktsineerimist. Nii lühikese aja kestel ei ole nulltolerants korruptsioonile realistlik. Samuti ei ole selle aja jooksul võimalik ehitada välja raudteeliini Turba-Rohuküla või jätkata raudtee elektrifitseerimist Aegviidust Tapani.
										Mart Helme: kelle huvides tegutseb ""päikesetõusu valitsus""? (1) Mida peab tegema, see on riigieelarve järkjärguline pööramine tasakaalu suunas ja mitmes seaduste kaudu sätestatud kassas tekkinud tühikute sihikindel täitmine. Kuna see kohustus ei ole üheski lõikes kalendaarse lõpuga, siis seob selle täitmine Kaja Kallase valitsuse käed algusest kuni lõpuni ning isegi kui tema valitsuse asemel toimiks mõni teine, oleksid ka selle käed kinni.Vabade kätega erakondi pole Eestis näha ühestki otsast, nii et ma vahest ei eksi väga palju, kui arvan, et kõigil erakondadel tuleb seesmiselt ümber rivistuda, mitte ainult erakonnal Isamaa.Põlvkondade vahetus oleks valus protsess ka üksnes Vargamäel, aga Euroopas Albust kaugemal on see mitmekordselt valulisem, sest majandus pole kuskil üleüldine ja ühetaoline struktuur. Õige, see ei tohigi seda olla, vastasel korral me saaksime tulemuseks monofunktsionaalse iseseisvuse ja säärane on väga kergesti halvatav.Kahjuks me kaldume seda tegema iga kord, kui me ei erista majanduses töötlevat tööstust ning käsitame nn klienditeenindust summaarselt, mitte aga näiteks selle järgi, kui suur võib töötlevas tööstuses olla ühekordne, koguni unikaalne tellimus.Täiesti võimalik, et niisugune tellimus ongi koguseliselt ikka väga väike ja maksumuselt madala marginaaliga. Nii-öelda sepa taotud seinakonks käteräti riputamiseks, mitte tsingitud plekist vihmaveetorustik maja välisseinte nurkadesse koos paigaldamisega ning sedaviisi mitte ühe korterelamu, vaid terve elamukvartali ulatuses.Olgu. Kuid küsimus tööstuse struktuurist ei kao sellest erinevusest ju mitte kuskile, eriti kui me lisame materjali- ja konstruktsioonihinnale veel ka kutsehariduse maksumuse. Kogu oma väiksuse juures on Eesti majanduslik elukorraldus absurdselt jäik nagu hüpermõõtmetega monoliit.Koalitsioonilepingu lõtkudega seda jäikust ei kõrvalda. Mitte üheski lõigus. "
err,06.04.2021 12:23,Jalgpall,https://sport.err.ee/1608167668/flora-naiskond-alustab-liigahooaega-ajaxi-vastu,Flora naiskond alustab liigahooaega Ajaxi vastu,"Vastasseis toimub algusega kell 18.00 Sportland Arenal ning kohtumisest teeb. Pealtvaatajad pole mängule lubatud.Flora pidas oma esimese võistlusmängu reedel, 2. aprillil, kui Superkarikafinaalis tuli tunnistada Tallinna Kalevi 1:0 paremust. Flora oli selle kohtumiseni koduste konkurentide vastu püsinud kaotuseta 52 mängus. Ajaxi naiskond mängis Meistriliigas viimati 2018. aastal, kui hooaja lõpus tuli leppida kaheksanda kohaga. Kaks viimast hooaega on naiskond pallinud Esiliigas.Flora abitreener Ilja Monakov: ""Ei jää üle muud, kui näidata head mängu ja võita.""Ründaja Kristina Teern: ""Hooaja algus on olnud keeruline, sest lisaks korduvatele isolatsioonidele pidime Superkarikafinaalis Kalevi paremust tunnistama, aga nüüd on võimalus vigade paranduseks. Eesmärk on meistritiitlit kaitsta ning hooaja esimene mäng ja tugev esitlus on kindlasti see, mida teisipäeval võistkondlikult näidata tahame.""Ajaxi peatreener Oleg Timofejev: ""Hooaja esimene mäng! Vastane on väga tõsine ja ei kingi midagi, pigem karistab kohe, kui me teeme midagi valesti. Peame lihtsalt lootma oma tugevusele ja võitlema!""Mängija Liisi Kalinina: ""Esimene mäng on kohe hea võimalus ennast proovile panna. Oleme valmis raskeks lahinguks ning loodan, et oleme meistritele väärilised vastased."" "
err,24.02.2021 16:51,Eesti,https://www.err.ee/1608121255/uks-laagna-tee-raskes-avariis-suudistatavatest-paaseb-vahi-alt,Üks Laagna tee raskes avariis süüdistatavatest pääseb vahi alt,"Ringkonnakohus ei rahuldanud prokurör Diana Helila määruskaebust 29-aastase Vjatšeslav Kalašnikovi vabastamisele.Harju maakohus rahuldas vandeadvokaat Dmitri Školjari taotluse 21. jaanuaril, kuid prokurör Helila vaidlustas selle, mistõttu lükkus edasi ka Kalašnikovi vahi alt vabanemine.Prokruör märkis, et süüdistatava jaoks on liiklusnõuete rikkumine kujunenud harjumuspäraseks tegevuseks ning iseloomulik tema sõidustiilile ning kuna  süüdistatav asub töötama ettevõttesse, mis tegeleb autoremondiga, siis suurendab see liiklusalaste kuritegude toimepoanemise ohtu, sest kuriteo toimepanemise vahendid on kohe käeulatuses.Kaitsja Školjari sõnul aga ei põhine prokuratuuri prognoos uute kuritegude toimepanemise ohu põhjendamisel faktilistele asjaoludele ning on deklaratiivse sisuga.Samuti on kaitsja sõnul kriminaalhooldaja valikus GPS-jälgimisseade ehk aktiivjälgimisseade, mis võimaldab kindlaks teha kriminaalhooldusaluse asukoha reaalajas. Ringkonnakohus nõustus kaitsjaga, et juba seitse kuud vahi all viibitud aeg on mõjunud Vjatšeslav Kalašnikovile distsiplineerivalt ning elektrooniline valve on edasiselt piisav meede uute kuritegude toimepanemise ohu maandamiseks.Harju maakohtus 8. veebruaril alanud kohtuprotsessil tunnistas mullu 20. juunil Tallinnas Laagna teel kahe inimese surmaga ja mitme inimese vigastamisega lõppenud avarii põhjustamises süüdistatav, 20-aastane Isa Khalilov süüd osaliselt, kuid Vjatšeslav Kalašnikov oma süüd ei tunnista.
										Prokurör tahab Laagna surmaavariis süüdistatavatele pikka vangistust									Põhja ringkonnaprokuratuur süüdistab mehi karistusseadustiku paragrahvi järgi, mis käsitleb sõidukijuhi liiklusnõuete ja sõiduki käitusnõuete rikkumist, kui sellega on põhjustatud kahe või enama inimese surm.Kriminaalmenetlusega kogutud andmetel alustasid süüdistatavad ühiselt mullu 20. juuni õhtupoolikul sõitu Tallinna kesklinnast Lasnamäe suunas. Sõiduki Chevrolet Camaro roolis oli Kalašnikov ja BMW X5 roolis Khalilov, kes kiirendasid ja kihutasid koos mööda Pärnu maanteed Narva maanteele ning jõudsid lõpuks Laagna teele.Laagna teel hakkasid Kalašnikov ja Khalilov järjepidevalt suurendama kiiruseid, jõudes välja 190-200-kilomeetrini tunnis. Mustakivi 13 juures sõitis Kalašnikovi juhitud Chevrolet mööda Volvost, mida juhtis 54-aastane mees. Chevrolet kannul liikunud BMW sõitis ees liikunud Volvole aga tagant otsa.Volvo paiskus kokkupõrke tagajärjel vasakule haljasalale ja BMW paiskus pärast Volvoga kokkupõrget paremale tagant otsa esimesel sõidurajal liikunud Fordile, mida juhtis 39-aastane mees. Ford paiskus omakorda otsa ees sõitnud Toyotale, mida juhtis 28-aastane mees.BMW ja Ford paiskusid kokkupõrkest paremal tee ääres olevasse bussiootepaviljoni, kus seisid kaks jalakäijat, 61-aastane naine ja 32-aastane naine.Õnnetuses hukkusid 61-aastane naine ja 39-aastane mees ning viga sai neli inimest, kes viidi haiglasse.Süüdimõistmise korral karistatakse selle teo eest kolme- kuni 12-aastase vangistusega. "
err,07.05.2020 15:02,Välismaa,https://www.err.ee/1087057/iisraeli-parlament-andis-netanyahu-ja-gantzi-uhisvalitsusele-oma-heakskiidu,Iisraeli parlament andis Netanyahu ja Gantzi ühisvalitsusele oma heakskiidu,"Parlament toetas koalitsioonilepet 71 poolthääle ja 37 vastuhäälega, seisis avalduses. Valitsus vannutatakse ametisse arvatavalt järgmisel nädalal.Netanyahu ja tema kunagine rivaal Gantz on öelnud, et valitsus vannutatakse ametisse 13. mail. Netanyahu jääb valitsusjuhiks 18 kuuks, pärast seda annab võimu üle Gantzile.Uus valitsus vaidlustati kõrgemas kohtus, kuivõrd vastaste sõnul ei saa Netanyahu talle esitatud korruptsioonisüüdistuste tõttu valitseda. Samuti on heidetud ette, et osa koalitsioonileppe punkte on vastuolus seadusega.Kolmapäeva õhtul otsustas aga kohus, et Netanyahu juhitud valitsuse moodustamise tõkestamisele pole õiguslikku alust.Kohus märkis, et koalitsiooni lubamine ei pisenda Netanyahule esitatud süüdistuste tõsidust, kuid neid menetletakse tema kohtuprotsessil, mis algab 24. mail.Arvamusliidrid ja rivaalid on 2009. aastal võimule tulnud Netanyahu valitsusaja lõppu korduvalt kuulutanud, ent vahel ""võluriks"" hüütud peaminister on alati leidnud tee oma positsioon säilitada.Iisrael on stabiilse valitsuseta olnud alates 2018. aasta detsembrist. Alates sellest ajast on peetud kolm üldvalimist, kus Ganzi Sinivalge allianss ja Netanyahu Likud on saanud tasavägiseid tulemusi.Netanyahu on sel perioodil juhtinud valitsust ajutise peaministrina.Pärast märtsis peetud kolmandaid valimisi nõustus Gantz hoolimata paljude parteikaaslaste vastumeelest ühtsusvalitsuse moodustamisega.Tema sõnul on see vajalik poliitilise stabiilsuse tagamiseks ajal, mil riik proovib parandada koroonaviirusest tingitud majanduskahju.Esimestel kuudel tegeleb valitsus peamiselt koroonaviirusega, mis on üheksa miljoni elanikuga riigis nakatanud umbes 16 000 inimest.Iisrael võttis viiruse pidurdamiseks kiireid meetmeid ja on suutnud surmade arvu hoida vaid veidi üle 200.Viimastel päevadel on hakatud piiranguid lõdvendama ning on osaliselt taasavatud poode ja ärisid, aga ka algkoole.Lisaks pandeemiast räsitud majanduse ülesehitamisele, saab uus valitsus alates juulist otsustada ka suure osa okupeeritud Läänekalda annekteerimise üle.Läänekalda juudiasunduste annekteerimisele on õnnistuse andnud USA president Donald Trump, ehkki ÜRO seisukohalt rikub see rahvusvahelist õigust.Annekteerida võidakse ka Jordani jõe org, mida Trump on samuti valmis Iisraeli osana tunnustama.Mõlemad käigud viivad tõenäoliselt rahutusteni Läänekaldal ja Gaza sektoris.Palestiinlased näevad Läänekallast oma tulevase riigi põhiosana ja ÜRO on hoiatanud, et annekteerimine vähendab püsiva rahu lootust. "
err,15.08.2020 09:20,Muusika,https://menu.err.ee/1124246/muusikaprojekti-esivanemate-kaja-raames-ilmus-uus-laul-imed,"Muusikaprojekti Esivanemate Kaja raames ilmus uus laul ""Imed""","Lustakal kõrtsilaulu tekstil põhinev lugu räägib mehest, kes sattus õlletoobri abil teispoolsusesse, kus kõik sootuks kummaline näis. Kõik läheb aga hästi ja mees jõuab laulu lõpus oma kambrisse tagasi. Loo juured aga ulatuvad kaugemasse minevikku, mil esivanemad õllekannu asemel teistes ilmades käimiseks šamaanitrummi abi kasutasid. Rahvalaulu tekstid on mitmekihilised ja sümbolitest tulvil, mistõttu avaneb iga kuulaja jaoks erinev maailm.Loo video valmis Tartus ning sai innustust nii laulu tekstist kui ka solisti hiljutisest õnnetusest jalaga, mistõttu koges Rinnegi ümbritsevat maailma tavapärasest erineva nurga alt ka käis kuus nädalat karkudega. Sellele vaatamata andis ta Viru folgil kontserdi.Projektis lööb kaasa ka Jürgen Rooste, kelle jutustusi Vanemuisest saab kuulata Esivanemate Kaja avalikel esinemistel. Neist lähim leiab aset juba 20. augustil Põlvas.Esivanemate Kaja on Artur Rinne muusikaprojekt, mille raames ta töötleb regi- ja folklaululist materjali, andes vanadele sõnumitele uue aja kuue. "
err,17.03.2021 06:46,Eesti,https://www.err.ee/1608144592/norstati-reitingud-ekre-jatkab-rekordtasemel,Norstati reitingud: EKRE jätkab rekordtasemel,"Uuringufirma Norstat Eesti viimaste tulemuste põhjal toetab Reformierakonda 34,6 protsenti, Eesti Konservatiivset Rahvaerakonda 19,9 protsenti ja Keskerakonda 19,5 protsenti valimisõiguslikest kodanikest.Viimaste tulemuste põhjal on peatunud Reformierakonna kaheksa nädalat kestnud tõus. Teisel kohal oleva EKRE toetus on kõrgeimal tasemel alates 2019. aasta algusest. Suurima muutuse tegi nädalaga Keskerakond, kelle toetus kasvas 1,8 protsendi võrra.Esikolmikule järgnevad Eesti 200 11,1 protsendiga, Sotsiaaldemokraatlik Erakond (SDE) kuue protsendiga ning Isamaa 5,3 protsendiga.Eesti 200 toetus on langenud kümme nädalat järjest ning ühegi erakonna toetus pole alates 2019. aasta algusest nii pikalt languses olnud. Alates selle aasta algusest on Eesti 200 kaotanud 5,4 protsendi oma toetusest. SDE toetus on madalaimal tasemel alates 2019. aasta algusest.Koalitsioonierakondi toetab kokku 54,1 protsenti ja opositsioonierakondi 31,2 protsenti.Teadur Martin Mölderi sõnul on näha, et vähemalt hetkeks on peatunud Reformierakonna toetuse kasv ja Keskerakonna toetuse langus.""Kuigi üldiselt saab öelda, et peaministrikoha kaotamine ja Porto Franco korruptsiooniskandaal ei mõjunud Keskerakonna toetusele hästi, on praeguseks näha, et see mõju ei olnud terves valijaskonnas ühtlane. Alates Kaja Kallase valitsuse ametisse astumisest on Keskerakond oma positsiooni venekeelsete valijate hulgas parandanud. Keskerakonna toetuse langus on aset leidnud aga just eesti keelt kõnelevate valijate seas,"" märkis Mölder.Mis puudutab Eesti 200 toetust, siis selle languse taga on Mölderi sõnul muu hulgas näha eelistuste suuremat diferentseerumist teatud valijagruppides.""Eesti 200 toetus on püsinud või on langus olnud väiksem alla 50 aastaste ning teatud määral ka jõukamate valijate seas. Inimesed, kelle eelistused ei olnud nii tugevalt Eesti 200 kasuks, vanemad ja vaesemad valijad, on muutunud poliitilises olukorras nende selja tagant ära liikunud. Seega on hetkel paremini näha, kes on Eesti 200 tuumiktoetajad,"" ütles Mölder.Tema sõnul on sotsiaaldemokraatide toetus jätkuvalt liikumas allapoole valimiskünnise suunas.""Pärast valitsuse vahetumist oli nende toetuse langus eriti järsk meessoost valijate hulgas ning on selles valijaskonnagrupis juba mitu nädalat olnud allapoole valimiskünnist. Samuti on nad viimastel nädalatel tugevalt toetust kaotanud venekeelsete ning jõukamate valijate seas. Oma toetust on sotsid säilitanud nooremate, madalama sissetulekuga ning lasteta valijate seas,"" lisas Mölder. "
err,17.10.2020 09:47,Jalgrattasport,https://sport.err.ee/1148288/jalgratturite-profiklubi-pani-paevapealt-uksed-kinni,Jalgratturite profiklubi pani päevapealt uksed kinni,"Rahvusvahelise Jalgratturite Liidu koostatud edetabelis kõrget neljandat kohta hoidev naiskond on juba mitu kuud vaevelnud finantsraskustes. Kui varasemad nimisponsorid Bigla ja Katusha lõpetasid naiskonna toetamise koroonaviiruse pandeemia valguses, siis nüüd hüppas kõrvale ka Prantsuse moebränd Paule Ka.Naiskonna sõnul pole sponsor maksnud neile toetust viimased kolm kuud, kuigi alatasa on lubatud, et maksed on juba teel. Kui augusti, septembri ja oktoobri jooksul saadi veel varasemate varude eest võistlemas käia, siis nüüd on rahad otsas, mis tähendab, et klubi ainus võimalus on laiali minna.""See on erakordselt kurb hetk meie 15-aastase ajaloo jooksul. Me panustasime palju, et aidata noorratturitel areneda ja grupis kohaneda,"" avaldas tiim oma nördimust pressiteate vahendusel. ""Me lootsime seda teed jätkata veel mitmeid aastaid. Me pälvisime tänavu palju võite, kaasa arvatud naiste mainekamal velotuuril Giro Rosa.""Lizzie Banks võitis Giro Rosal etapi ning Mikayla Harvey lõpetas kokkuvõttes viiendal kohal. Lisaks pälvis Banks teise koha GP de Plouayl. Märkimisväärne on veel ameeriklanna Leah Thomase kolmas koht Strade Bianchel. "
err,27.01.2021 22:45,Jalgrattasport,https://sport.err.ee/1608088387/korgemal-tasemel-jatkav-mae-lang-mulle-jaavad-magisemad-soidud,Kõrgemal tasemel jätkav Mae Lang: mulle jäävad mägisemad sõidud,"Lumerohkel talvel on 24-aastane Mae Lang vormi kogunud suusatamisega. Loomulikult teeb ta sisetingimustes trenni ka rattapukil sõites, samuti jõusaalis. Lang valmistub esimeseks hooajaks proffide hulgas. Tema Luksemburgis registreeritud klubi omandas profilitsentsi.""Kindlasti tuleb natukene professionaalsemalt hakata kõike ettevalmistust võtma. Kõige suurem muutus ongi minujaoks lihtsalt võistluskalender, et me saame suurematele sõitudele peale,"" rääkis Lang ERR-ile. ""Kindlasti on see tase kõrgem, aga samas naistel ikkagi need suured tiimid käivad ka madalamate tasemete sõitudel. Seda on raske öelda, et kui palju kõrgem nüüd see tase on.""Uus väljakutse võib soodsal juhul tähendada kutseid naiste World Touri sarja sõitudele. 2010. aasta Tour de France'i võitja Andy Sclecki nime kandva klubi koosseisu on rahvusvaheline, sest sinna kuulub rattureid pea kümnest riigist.""Kuna meil on selliseid mägironijaid tiimis üsna vähe ja enamik on sprinterid, siis mulle jäävadki sellised mägisemad sõidud. Loodetavasti saame siis ka enda tulemuse peale mõnel sõidul sõita,"" arvas Lang.Profitiimi kuulumine on olnud Langi selge eesmärk alates sellest, kui ta 2019. aastal välismaale siirdus. Tuleb aga rõhutada, et profistaatusest hoolimata ei saa Lang klubilt palka. Endiselt peab ta lootma sponsorite ja perekonna abile. Eestlanna tulevikusoov on, et see olukord muutuks.""Eks järgmiseks aastaks see nüüd ongi uus eesmärk, et kas võib-olla mõnda suuremasse tiimi proovida saada, või siis võib-olla meie tiimi olukord paraneb. Eks seda on siis järgmisel aastal näha.""Mae Langi võistlushooaeg algab märtsis. "
err,06.10.2020 15:04,Majandus,https://www.err.ee/1143678/turismivautsereid-ei-tule,Turismivautšereid ei tule,"Rahandusminister Martin Helme käis kuu aega tagasi välja idee, et kiratseva turismisektori toetamiseks võiks Eestis käibele võtta vautšerid, millega inimesed saaksid Eesti toitlustus- ja majutusasutustes tasuda. See aitaks hoogustada sisetarbimist.Ideed on valitsuses küll veeretatud, kuid liha luudele peale kasvama ei hakanudki. Ka turismiettevõtjad suhtusid ideesse leigelt ja leidsid, et toetus sektorile peaks olema otsesem.Nüüd tunnistas majandusminister Taavi Aas, et turismivautšerite teema on valitsuses päevakorrast maas, neid ei tule.""Reisivautšeri teema ei ole hetkel päevakorras, seda me ei ole täiendavalt arutanud. Tänase päeva seisuga võib öelda, et see on laualt maas,"" ütles Aas ERR-ile.Sügisel võivad tuge saada turismifirmad, mis kevadel toetusest ilma jäidValitsus otsustas septembri lõpus, et veel selle aasta lõpuni toetatakse turismisektorit 5,8 miljoniga, neljapäeval peaks selguma, kuidas seda raha jagatakse, vahendas ""Aktuaalne kaamera"".Raha jagatakse samadel alustel nagu kevadel, kuid eeldavalt saavad toetust need, kes tookord ilma jäid.  ""Praegusel juhul on siiski plaanis suunata see turismitoetuse jääk, mis kevadest järgi jäi suunata neile, kes esimest ringist ilma jäid. Just nimelt siis mõned turismiteenuste pakkujaid, giide ja selliseid, kes võiksid saada nüüd kord toetatud,"" ütles EAS-i turismiarenduskeskuse direktor Liina Maria Lepik.Kuigi turismiettevõtted on palunud näiteks palgahüvitamise jätkamist, mingeid muid toetusmeetmeid praegu valitsusel sektorile kavas pole. "
err,30.06.2020 12:37,Jalgrattasport,https://sport.err.ee/1107472/agendid-meelitavad-noori-kolumbia-rattureid-mesijutuga-euroopasse,Agendid meelitavad noori Kolumbia rattureid mesijutuga Euroopasse,"Team Arkea Samsici ridadesse kuuluv Quintana lisas, et pärast tema, Rigoberto Urani ja valitseva Tour de France'i võitja Egan Bernali edulugusid on märgatavalt tõusnud huvi Colombia talentide vastu, vahendab Marathon100.com.""Ma ei tea, kuidas selliseid inimesi nimetada, kuid Kolumbiasse tulevad inimesed, kes pakuvad 15-17-aastastele vanemate nõusolekul lepingut Euroopas,"" rääkis Quintana. ""Nad petavad noorrattureid, lubades neile, et neist saavad tipud ja rikkad sportlased. Tegelikult on tegemist oportunistlike ja nõmedate inimestega, kes keeravad Colombia rattaspordile käru. Nad sõlmivad lepingu paljude ratturitega ning vaatavad siis, kellest saab asja ja kellest mitte. Nende kulu on ainult leht paberit, kuid mõju ratturitele on palju suurem.""Quintana hoiatas, et reaalsus lubatu ja tegelikkuse vahel võib olla väga suur. ""Noored pannakse keldritesse elama ja nad ei saa korralikult süüa. Tekivad psühholoogilised probleemid ja noored teevad ruttu rattaspordiga lõpparve. Paljud on pettunult Kolumbiasse tagasi pöördunud ja seda on raske pealt vaadata,"" lausus Quintana, kelle sõnul pakutakse alaealistele tihtipeale viie aasta pikkuseid lepinguid.""Paljud noored mõtlevad, et nad on võimelised juunioride klassist Tour de France'ile minema,"" rääkis Quintana. ""Egan Bernal on erand. Pigem tuleks Kolumbias kool ära lõpetada ja U-23 vanuseklassis Euroopasse siirduda."" "
err,14.10.2020 20:32,Inimesed,https://menu.err.ee/1147013/peeter-volkonski-kaardistab-eestimaal-seigeldes-kultuuritegelaste-sunnipaiku,Peeter Volkonski kaardistab Eestimaal seigeldes kultuuritegelaste sünnipaiku,"Eestis on kivi või tahvliga tähistatud umbes 300 kultuuritegelase sünnipaik. Volkonski eesmärk on kõik need kohad virtuaalkaardile kanda. ""Selle projekti tulemusena tekib Eesti Rahva Muuseumi koduleheküljele n-ö virtuaalnäitus, mis koosneb pisikestest alla minuti videoklippidest. Nendes videoklippides astuvad üles kohaliku kooli õpilased, kes seal kivi või tahvli kõrval juures loevad seal sündinud inimese teksti,"" selgitas Volkonski.Iga sünnipaiga juurde lisatakse ka QR-kood, mida skaneerides paiga külastajad need samad videoklipid ja tutvustavad tekstid leiavad.Virtuaalkaardi idee sündis Volkonskil pidevalt Tartust Viljandisse sõites. Seda teekonda läbides sõitis ta alati mööda Jaan Tõnissoni sünnikohta juhatavast pruunist sildist, millele ta aga kunagi järgnenud ei ole. ""Hakkasin mõtlema, et neid viitasid on ju tegelikult igal pool ja palju me siis viitsime sisse pöörata,"" rääkis Volkonski.Nüüdseks on ta sünnipaiku otsides läbinud sadu tuhandeid kilomeetreid ning mõne sünnipaiga leidmine on üsna keerukaks osutunud. Näiteks Mait Metsanurga sünnipaika otsides teadis Volkonski selle küla nime, kus kirjanik sündis, kuid paiga täpseid koordinaate tal ei olnud.Johannes Vares Barbaruse sünnipaika külastades laius seal aga tühimik ja luuletust tuli lugeda täiesti lageda platsi peal. Jaan Anvelti kivi tuli aga traktoriga üles tõsta, sest see kivi osa, kus tekst peal oli, oli vastu maad ja seda lugeda ei saanud.Volkonski kiitis, et tekste ette lugevad kooliõpilased on väga tublid olnud ja ka kohalikest on sünnipaikade leidmisel palju abi olnud. "
err,26.10.2020 21:43,ETV uudised,https://www.err.ee/1151668/aktuaalne-kaamera-kell-21-00,Aktuaalne kaamera kell 21:00,
err,02.03.2021 19:45,Tennis,https://sport.err.ee/1608128275/federer-jaab-hooaja-esimeselt-mastersi-turniirilt-eemale,Federer jääb hooaja esimeselt Mastersi turniirilt eemale,"Karjääri jooksul 20 suure slämmi turniiri võitnud šveitslane osales viimati mullu Austraalia lahtistel, aga peaks naasma järgmisel nädalal Doha turniiriks.Aasta jooksul on 39-aastane šveitslane käinud kahel põlveoperatsioonil ja tema agent Tony Godsick lausus väljaandele Miami Herald, et võib-olla osaleb Federer ka Dohale järgneval Dubai turniiril.Viimati toimus Miami Open 2019. aastal ja toona võitis selle neljandat korda Federer, kelle asemele tulevad favoriitidena kohale Novak Djokovic ja Rafael Nadal. Šveitslane võtab ajalehe teatel sel ajal treeningpausi.Kõvakattel peetava Miami turniiri järel toimuvad aprillis-mais kolm Masters-kategooria turniiri saviväljakul: kõigepealt aprilli keskel Monte-Carlos ning seejärel mais Madridis ja Roomas. "
err,06.06.2020 22:39,Välismaa,https://www.err.ee/1099185/kosovo-valitsus-tuhistas-impordikeelu-serbia-kaupadele,Kosovo valitsus tühistas impordikeelu Serbia kaupadele,"Valitsuskabinet langetas otsuse vaid kolm päeva pärast uue valitsuse ametisse asumist, vahendas ""Aktuaalne kaamera"".Eelmine peaminister Albin Kurti alustas Serbiaga kaubandussõda hoolimata USA ja Euroopa Liidu survest seda mitte teha ning kehtestas impordikeelu Serbia toodetele.Uus valitsuskoalitsioon, kus on ka Kosovo serblaste partei, on lubanud suhteid Serbiaga parandada ja alustada uuesti läbirääkimisi tüliküsimuste lahendamiseks. "
err,25.04.2021 09:39,Autoralli,https://sport.err.ee/1608190423/video-ogier-sattus-paeva-avakatsele-soites-liiklusonnetusse,VIDEO | Ogier sattus päeva avakatsele sõites liiklusõnnetusse,"Seitsmekordne maailmameister jõudis ralli pikima, 25-kilomeetrise kiiruskatse finišisse mõlkis masinaga, aga kuna prantslane oli Toyotal juba kiireid parandustöid teinud, oli selge, et intsident pidi olema juhtunud enne katset.Toyota kinnitaski seejärel sotsiaalmeedias, et Ogier ja tema kaardilugeja Julien Ingrassia sattusid päeva avakatsele sõites liiklusõnnetusse. Tiimi teatel ei saanud keegi õnneks vigastada ja prantslased saavad autoga ralli lõpuni sõita.Hiljem ilmus sotsiaalmeediasse õnnetusest ka video, millelt on näha, et Ogier põrkas katsele sõites kokku tsiviilmasinaga:Here's the video of Sébastien Ogier being hit by a car! #wrclive #WRC #RallyCroatia(Not my video) pic.twitter.com/MshbAeqHFb
— Pontus Lindroos (@lindroos_pontus) April 25, 2021Quand un pointage vous attend, il ne faut pas traîner, n'est-ce pas @SebOgier ? #WRC #CroatiaRally pic.twitter.com/jXVcYNhsyI
— thierry henroteaux (@THenroteaux) April 25, 2021Õnnetuse tõttu sai Ogier' Toyota nii palju kahjustusi, et tal ei õnnestunud oma esikohta hoida, päeva teise katse järel kerkis liidriks tema tiimikaaslane Elfyn Evans. Ülipõnev punktikatse lõpp tõstis prantslase siiski taas esikohale ning ta võitis ralli Evansi ees vaid 0,6-sekundilise eduga. "
err,07.07.2020 11:44,Elu,https://menu.err.ee/1109821/jaatisemuuk-edeneb-sel-suvel-eelmise-aastaga-vorreldes-paremini,Jäätisemüük edeneb sel suvel eelmise aastaga võrreldes paremini,"Premia juhatuse esimees Aivar Aus ütles ERR-ile, et aprillis ja mais valitsesid Premias mitte kuigi rõõmsad meeleolud, sest koroonaviiruse leviku mõju oli müügitulemustes selgelt näha. Juunis tehti müügitulemustega aga tagasi kõik, mis kevadel tegemata jäi.""Juunis olid meil väga head müügitulemused, tootsime ja müüsime jäätist mõne tonni rohkem kui mullu samal ajal,"" tõdes Aus. Näiteks olid juunis Soomest tulnud tellimused kolmandiku jagu suuremad kui mullu. Oma kõige populaarsemat jäätist müüdi Premias aga juunis üle 22 tonni ehk siis ligi 230 000 tükki.Ka Balbiino turundusjuhi Heikki Põhi sõnul läheb sel suvel jäätiste müük edukamalt kui eelmisel aastal. ""Ei mäletagi sellist toredat juunit ja jaanipäeva, mil ei pea suusariietes olema lõkke ümber,"" ütles ta.Just ilmast sõltubki jäätisemüük kõige rohkem. ""Eks jäätise suurim ja parim müügimees on ikka päike. Sellist ulmelist suve nagu 2018, annab oodata – 4. mail läks tulikuumaks ja nii oli neli kuud. Aga sel aastal on jäätisemüük siiski läinud toredasti,"" tõdes ta.Põhi lisas ka, et inimesed on väga julged uusi jäätiseid proovima. ""Nii meil kui ka konkurentidel on palju uusi jäätiseid ja need on olnud väga edukad,"" ütles Põhi. Näiteks Premias müüdi kõige populaarsemat uudistoodet juunis kaheksa tonni.Praegused jahedad ilmad aga jäätise söömiseks kõige paremad ei ole. ""Kui ikka selline tuul on, nagu paaril viimasel päeval, siis lihtsalt keegi rannas ei jaluta ja veel vähem sööb jäätist, aga loodame, et ilmad lähevad taas kenamaks,"" ütles Põhi.Lisaks mõjutavad müüki ka koroonaviiruse levikuga seotud piirangud. ""Horeca sektor taastub aeglaselt ja kõik suuremad üritused, mis meile jäätisemüügi seisukohalt olulised on, on ära jäetud või toimuvad oluliselt väiksemas mahus,"" tõdes Aus.Tuleviku osas on jäätisetootjad aga äraootaval seisukohal. Kui jagub sooja ilma, edeneb ka jäätisemüük kindlasti hästi. "
err,29.09.2020 13:52,Tennis,https://sport.err.ee/1140886/endine-tipptennisist-murray-peaks-lopetama-vaid-enda-peale-motlemise,Endine tipptennisist: Murray peaks lõpetama vaid enda peale mõtlemise,"Murray pääses Prantsusmaa lahtistele vabapääsmega, kuid sai kohe avaringis suure kaotuse Stan Wawrinkalt tulemusega 1:6, 3:6, 2:6.""Ma olen natuke pettunud. Kas Murrayl on üldse õigust olla väljakul, kui ta niimoodi mängib? Mina olin samuti, kuigi poleks pidanud olema ja see oli minu karjääri suurim viga,"" avaldas Wilander Eurospordile. ""Ma arvan, et Murray peaks lõpetama enda peale mõtlemise ja mõtlema sellele, kes ta oli. Kas tal on praegu õigust võtta vabapääsmeid ära noorte mängijate nina alt?""Murray naasis üksikmängus võistluskarussellile mullu peale arvukaid puusaoperatsioone. Oktoobris võitis ta Antwerpis toimunud turniiri, mis andis lootust, et endine esireket võib maailma tippu tagasi tõusta. Pühapäevane Prantsusmaa lahtiste avamäng näitas aga, et soovitud tase on veel väga kaugel.""Muidugi on raske loobuda, aga anda meile kõigile mängimisega lootust? See pole ka õige,"" jätkas Wilander. ""Ma armastan seda, et ta on väljakutel ja üritab, aga loodetavasti ta ise saab aru, miks ta seda kõike teeb."" "
err,08.09.2020 15:27,Käsipall,https://sport.err.ee/1132501/hc-tallinn-teeb-debuudi-soome-meeste-meistriliigas-septembri-lopus,HC Tallinn teeb debüüdi Soome meeste meistriliigas septembri lõpus,"Kaheksast meeskonnast koosnevast liigast võtavad osa lisaks HC Tallinnale ka Riihimäki Cocks, Helsinki Dicken, Karjaa BK-46, Helsinki IFK, Grankulla IFK, Siuntio IF ja Turu AIFK. HC Tallinn osaleb vaid põhiturniiril, kuna kahe riigi meistrivõistlustel medalitele mängida ei ole võimalik. ""Meil on väga hea meel, et saame osaleda ka SM-liigas. Soovime meestele pidevalt uusi väljakutseid esitada. Viimastel aastatel on Soome liiga teinud kõva arenguhüppe nii taseme kui ka pealtvaatajate osas. Cocks, BK-46 kui ka Dicken on näidanud väga head kvaliteeti nii kodus kui eurosarjades. Ootame põnevusega hooaja algust ning läheme igas mängus kõva võitlust andma"", lausus HC Tallinna peatreener Risto Lepp.HC Tallinn mängib kõikide võistkondadega põhihooaja raames korra võõrsil ning korra koduses Sõle Spordikeskuses. Jaanuari lõpuni kestva põhiturniiri avamängus sõidab HC Tallinn septembri lõpus külla Turu AIFK meeskonnale. "
err,13.10.2020 14:15,Jalgpall,https://sport.err.ee/1146418/u-21-jalgpallikoondis-kohtub-teisipaeval-jurmalas-serbiaga,U-21 jalgpallikoondis kohtub teisipäeval Jurmalas Serbiaga,"Eesti kaotas viimati reede võõrsil Venemaale 0:4. Samal õhtul peeti alagrupis veel kaks kohtumist. Teise poolaja alguses vähemusse jäänud Läti kaotas võõrsil 0:1 Bulgaariale ning Serbia oli sama tulemusega parem Poolast. See tähendab, et Venemaa kindlustas oma liidripositsiooni, sest üheksa mänguga on parimana kirja saadud 20 puntki.Kaheksa mängu pidanud Poola ja Bulgaaria on teeninud vastavalt 16 ja 14 punkti. Serbia on sarnaselt Venemaaga mänginud üheksa matši ning on 11 punktiga neljas. Eesti, kes on lõunanaabrite vastu teeninud neli punkti, on viies, ning lätlased asuvad sama punktisummaga kuuendal tabelireal.Mängu kohtunikud tulevad Iirimaalt. Mängu kohtunik on Paul Mclaughlin, keda abistavad Wayne McDonnell ja Darragh Keegan. Neljas kohtunik on Robert Hennessy.Eesti U-21 koondis:VäravavahidKarl Andre Vallner (28.02.1998) – JK Tallinna KalevOliver Ani (14.08.1998) – FC Nõmme UnitedKristen Lapa (11.02.2000) – Tallinna FC Flora
										Baranov: kõik on meie käes ja läheme kolme võidupunkti järele									KaitsjadMairo Miil (15.02.2000) – FC KuressaareRasmus Saar (02.03.2000) – FC KuressaareMagnus Villota (11.02.1998) – Pärnu JK VaprusDaaniel Maanas (05.01.2000) – Tartu JK TammekaMarkkus Seppik (16.04.2001) – Tallinna FC FloraAlex Roosalu (04.05.1999) – Viljandi JK TulevikReinhard Reimaa (12.11.1998) – JK Tallinna KalevPoolkaitsjad ja ründajadKarl Rudolf Õigus (05.11.1998) – Tallinna FCI LevadiaAnton Krutogolov (05.04.2001) – Tallinna FCI LevadiaRaimond Eino (15.02.2000) – FC Nõmme UnitedMattias Männilaan (08.09.2001) – FC Kuressaare (laenul FC Florast)Joonas Soomre (17.05.2000) – FC KuressaareMarkus Poom (27.02.1999) – Tallinna FC FloraHenri Välja (04.11.2001) – Tallinna FC FloraSten Reinkort (29.04.1998) – Tartu JK TammekaArtur Uljanov (25.03.1999) – Tartu JK TammekaMihkel Järviste (28.05.2000) – Tartu JK TammekaKristjan Kask (05.07.1999) – Viljandi JK TulevikNikita Komissarov (25.04.2000) – Viljandi JK TulevikMartin Pärn (27.11.1998) – Vändra JK Vaprus "
err,22.05.2020 12:17,Tervis,https://novaator.err.ee/1093282/peenises-esinev-hormooniretseptor-voib-olla-seotud-erektsioonihairetega,Peenises esinev hormooniretseptor võib olla seotud erektsioonihäiretega,"Tartu Ülikooli meditsiiniteaduste valdkonna doktorant Helen Zirnask kirjeldas doktoritöö sissejuhatuses 2010. aastal Euroopas korraldatud meeste vananemise uuringut. Selles uuringus osales ligi 3370 meest vanuses 40–79 eluaastat, kusjuures erektsioonihäirete üle kurtis neist meestest umbes kolmandik.Erektsioonihäirete esinemissagedus oli suurem vanemates vanuserühmades. Eriti sage on see 70-aastaste ja vanemate meeste seas, kus erektsioonihäiretega mehi on kaks kolmandikku. Arvatakse, et 2025. aastaks on erektsioonihäireid ligikaudu 322 miljonil mehel kogu maailmas.Kuni 1990. aastate alguseni arvati, et erektsioonihäired on seotud loomuliku vananemisprotsessiga. Nüüdseks on ulatuslikud uuringud selles valdkonnas näidanud, et põhjus pole ainult vanuses.""Märkimisväärselt suurel osal vanemaealistest meestest on leitud erinevate suguhormoonide taseme muutusi. Võimalik, et vananevate meeste suurem luteiniseeriva hormooni kontsentratsioon mõjutab peenise kude ja on seeläbi seotud erektsioonihäirete tekkega,"" oletas Zirnask.
										TTÜ geeniteadlaste uurimus avas naiste viljatuse tagamaid									Zirnaski doktoritöö peamine eesmärk oli hinnata luteiniseeriva hormooni retseptori olemasolu peenises. Uuringud tehti hiire ja inimese peenise koe peal koostöös Tampere Ülikooli anatoomiaosakonna ja Tampere Ülikooli Kliinikumiga.Zirnask kirjeldas, et luteiniseeriva hormooni retseptori antigeen tuvastati nii hiire kui ka inimese peenise eri liiki rakkudes. Lisaks tuvastati inimese peenise koes kahe luteiniseeriva hormooni signaali ülekandmisega seotud molekuli cAMP ja CREB olemasolu.Doktorandi sõnul ei ole veel selge, milline funktsioon luteiniseeriva hormooni retseptoril peenises on. Ometi on võimalik, et seerumi luteiniseeriva hormooni kõrgem tase mõjutab peenise kude ja võib seeläbi osaleda ka erektsioonihäirete tekkes.Helen Zirnask kaitses doktoritöö ""Luteiniseeriva hormooni (LH) retseptori esinemine peenises ja selle võimalik roll erektsioonihäirete patogeneesis"" 13. mail. Doktoritöö juhendajad on Tartu Ülikooli inimese anatoomia dotsent Kersti Kokk ja Helsingi Ülikooli professor Pasi Pöllänen. "
err,01.02.2021 16:00,Eesti,https://www.err.ee/1608094204/vaktsineerimine-toi-eelmisel-nadalal-kaks-tosisemat-reaktsiooni,Vaktsineerimine tõi eelmisel nädalal kaks tõsisemat reaktsiooni,"Esimesel juhul oli allergiline reaktsioon 10 minutit pärast vaktsineerimist, mis vajas ravi. Inimene paranes täielikult. Teisel juhul oli inimesel palaviku foonil nõrkus, õhupuudus, vererõhu tõus, ventrikulaarsed ekstrasüstolid, peavalu, mis vajasid haiglaravi. Ka see inimene paranes täielikult.Ülejäänud kergemates teatistes kirjeldati teadaolevaid paikseid kõrvaltoimeid (süstekoha valu, turse, punetus, süstekoha kõvastumine, süstekäe valu ja tuimust) ja mittetõsiseid süsteemseid reaktsioone (peavalu, pearinglus, halb enesetunne, nõrkus ja jõuetus, uimasus, väsimus jne). Kõik inimesed paranesid paari päevaga või olid teatamise hetkel paranemas.Kõik teatised olid Pfizeri ja BioNTechi vaktsiini Comirnaty kohta.Eestis on vähemalt ühe korra vaktsineeritud 28 186 inimest, kellest üle 70-aastaseid on 6173. Vaktsiinidoose on kokku tehtud 38 594.27. detsembrist kuni 31. jaanuari hommikuni on COVID-19 vaktsiinidega seoses saadetud 309 kõrvaltoime teatist ehk 0,8 protsenti vaktsiinidoosidest.Kõikidest teatistest 298 on olnud mittetõsise ja 11 tõsise kõrvaltoime kohta. Ehk tõsiseid kõrvaltoime teatisi on olnud vaid 0,03 protsenti vaktsiinidoosidest. "
err,01.06.2020 14:47,Ratsasport,https://sport.err.ee/1096999/tanavune-tallinn-international-horse-show-jaab-ara,Tänavune Tallinn International Horse Show jääb ära,"Tallinn International Horse Show hõlmab endas maailmakarika etappe takistussõidus ja koolisõidus ning on läbi aastate olnud populaarne nii kohaliku kui ka lähiriikide publiku seas.Otsus ei tulnud korraldajatele kergelt, sest sündmus on vajalik nii meie sportlastele, kui ka väga oodatud kõikide Eesti ratsaspordi fännide seas. Kahjuks on aga COVID-19-st tingitud eriolukord mõjutanud ürituse toetajate majanduslikku olukorda, mis ei võimalda neil samas mahus ratsaspordi suursündmusesse panustada, teatasid korraldajad pressiteate vahendusel.Lisaks leidsid korraldajad, et kuna uus viirus ei ole nii Eestis kui meie lähiriikides täielikult kadunud, on parem vältida riske, mis tekivad siseruumides peetaval võistlusel tuhandetele pealtvaatajatele.""Pidasime mõistlikuks sellel sügisel toimuv horse show ära jätta. Nii meie kui ka osalejate ja pealtvaatajate jaoks on riskid liiga suured. Tahame pakkuda turvalist keskkonda ja kvaliteetset võistlust nii sportlastele kui publikule, kuid praeguses olukorras mõistsime, et me seda ei suuda. Loodame, et nii sportlased kui fännid mõistavad meie otsust,"" sõnas Tallinna Horse Show võistluse direktor Riina Pill. ""Praegu keskendume juba 2021. aasta sündmusele. Loodetavasti on olukord selleks ajaks stabiliseerunud ja saame korraldada suurejoonelise ratsavõistluse, nagu planeeritud.""Kõik 2020. aasta horse show'le ostetud piletid kehtivad automaatselt 2021. aastal toimuval Tallinn International Horse Show'l. Tallinn International Horse Show toimub jälle 1.-3. oktoobrini 2021. "
err,07.10.2020 19:39,ETV uudised,https://www.err.ee/1144147/aktuaalne-kaamera-kell-18-30,Aktuaalne kaamera kell 18:30,
err,14.11.2020 16:28,Premium liiga,https://sport.err.ee/1159148/levadia-sai-legioni-ule-raske-voidu,Levadia sai Legioni üle raske võidu,"Markus Jürgenson viis Levadia penaltist 36. minutil juhtima, kaks minutit hiljem oli täpne Bogdan Vaštšuk. Legioni värava lõi 81. minutil penaltist Nikita Andrejev, kellel oli kohtumise jooksul veel mitmeid võimalusi võrku sahistada.27 mängu pidanud Paidel on liigatabelis teisena 60 punkti, ühe kohtumise vähem mänginud Levadial on nüüd 53 silma. Legion on 25 punktiga seitsmes. "
err,14.02.2021 15:11,Välismaa,https://www.err.ee/1608109036/saksamaa-sulges-el-i-kriitikale-vaatamata-osaliselt-piirid,Saksamaa sulges EL-i kriitikale vaatamata osaliselt piirid,"Piirikontrolli tagamiseks rakendati tuhatkond politseinikku, korrates nii pandeemia algfaasi, mil Euroopa riigid samuti üksteisele piire sulgesid.Kiefersfeldeni piiripunktis Baieri lõunaosas asusid kollastes vestides ja balaklaavades ametnikud 15 külmakraadi juures hoolikalt kontrollima kõiki Austriast tulevaid autosid. Uute, kuni 17. veebruarini kehtivate reeglite järgi võivad piiri ületada üksnes Saksamaa kodanikud ja residendid, kui neil on ette näidata hiljuti tehtud negatiivne koroonatest.Erandid on siseministeeriumi kinnitusel lubatud üksnes elutähtsate tööde puhul, näiteks tervisoiu- ja transpordisektoris ning pakiliste humanitaarvajaduste korral.Saksa raudteefirma Deutsche Bahn on samuti reisid nendesse piirkondadesse peatanud. Samuti kontrollib politsei Frankfurdi lennujaamas kõiki Viinist ja Prahast saabujaid.
										Belgia põllumees liigutas kogemata riigipiiri									Euroopa Komisjon, mis püüab ühepoolseid piirisulgemisi koroonavastase meetmena vältida, mõistis Saksamaa uued piirangud hukka ja kutsus üles piiriülest pendelrännet lihtsustama. Euroopa Liidu tervisevolinik Stella Kyriakides ütles pühapäeval ajalehele Augsburger Allgemeine, et hirm koroonaviiruse mutatsioonide ees on mõistetav, kuid suletud riigipiiridega viirust ei peatata.""Ma arvan, et on vale naasta suletud piiridega Euroopasse, nagu meil oli 2020. aasta märtsis,"" ütles Kyriakides.Saksa siseminister Horst Seehofer vastas Brüsseli kriitikale väga teravalt. ""Nüüd on küllalt,"" ütles ta päevalehele Bild. Ebaõnnestunud vaktsiinitarnetele viidates väitis ta, et EL on juba küllalt vigu teinud ja nüüd tuleks Saksamaad uute viirusetüvede tõkestamisel hoopis toetada.Hiljuti otsustas kantsler Angela Merkeli valitsus pikendada Saksamaa osalisi lukkupanekumeetmeid 7. märtsini, sest kuigi nakatumine on vähenenud, kujutavad just uued viirusetüved suurt ohtu. Tšehhi Vabariigi kolmes maakonnas levib jõudsalt Briti päritolu viirusetüvi ning Austrias on Tiroolide piirkonnas avastatud Lõuna-Aafrika mutatsiooni levik. Need piirkonnad jäävad Saksamaa naabrusesse ning ka Tšehhi Vabariik ja Austria on ise nende piirkondade suhtes olulisi piirangumeetmeid rakendanud. "
err,26.07.2020 18:09,Välismaa,https://www.err.ee/1117118/itaalia-regioon-kehtestas-maski-mittekandmise-eest-1000-eurose-trahvi,Itaalia regioon kehtestas maski mittekandmise eest 1000-eurose trahvi,"Kolmele ettevõttele, sealhulgas baarile ja juuksuriärile, määrati 1000 euro suurune trahv pärast seda kui politsei sai teada, et nad ei pidanud kinni reedel antud korraldusest, mille kohaselt peab siseruumides maski kandma.""Kui kaaskodanikud arvavad, et probleem on lahendatud, tähendab see, et mõne nädala jooksul liigume tagasi eriolukorda,"" ütles oma reedeses Facebooki postituses Campania maakonna president Vincenzo De Luca. ""Teadsime, et nakatumiste arv suureneb, seda oli oodata,"" ütles ta mõned tunnid enne koroonaviiruse reegleid karmistava käskkirja avaldamist.Korraldusev kõige karmim meede on 1000-euro suurune trahv kõigile, kes suletud ruumis maski ei kanna, olgu selleks avalik hoone, kaubanduskeskus, baar, restoran, kauplus, või ühistransport.Uute reeglite kohaselt peavad ""transpordiettevõtted keelama sissepääsu reisijatele, kes maski ei kanna"".Juhul, kui nad juba viibivad sõidukis, peab neid karistama ning ""paluma sõidukist võimalikult kiiresti väljuda"". Kui nad keelduvad, siis ""buss või rong peatatakse"" ning ""palutakse politsei sekkumist"".Ka ettevõtted vastutavad, juhul ""kui rikkumine toimub äritegevuse käigus"".Lisaks 1000-eurosele trahvile võib ettevõtted ka 30 päevaks sulgeda.Itaalia oli esimene koroonaviirusest mõjutatud Euroopa riik. Viiruse tagajärjel suri riigis üle 35 000 inimese ning nakatunuid on üle 242 000.Laupäeval tuvastati Itaalias 275 uut nakatunut ning viis koroonasurma. "
err,01.10.2020 19:56,ETV uudised,https://www.err.ee/1142160/viipekeelsed-uudised,Viipekeelsed uudised,
err,18.03.2021 19:00,Raadiouudised,https://www.err.ee/1608147025/paevakaja-18-03-2021-18-00-00,Päevakaja (18.03.2021 18:00:00),
err,19.09.2020 09:13,Muusika,https://menu.err.ee/1137076/wolfredt-avaldas-kolmanda-albumi-tides,"Wolfredt avaldas kolmanda albumi ""Tides""","""Tides"" on inspireeritud elu hoovustest, selle igaveset ringkäigust, tõusust ja mõõnast. Albumile on kogutud seitse pala, milles ilusad ruumilised kitarrihelid võivad hetkega muutuda massiivseks müraseinaks ja vastupidi. Kui eelmistel albumitel segunes Wolfredti post-rock tiksuva elektroonikaga, siis nüüd on kuulda klassikalise rokikvarteti dünaamilist ja naturaalset kahurväge. Albumi miksis Martin Kikas Ö Stuudiost ja masterdas Lauri Liivak.Wolfredt on Tallinna instrumentaalne ansambel, mille muusikas segunevad shoegaze, tumedam ambient, post-rock ja post-metal. Bänd sai alguse kui Margus Voolpriidu (Dreamphish, Pia Fraus, Jan Helsing) sooloprojekt, kuid on oma kolmandaks albumiks arenenud neljaliikmeliseks ansambliks. Wolfredtil on seni ilmunud kaks albumit – ""Lullabies To Vilhelmine"" (Seksound 2013) ja ""Neverno"" (Seksound 2016).Wolfredt esitleb oma albumit kontsertidega 2. oktoobril Tartus Genialistide klubis ning 17. oktoobril Tallinnas Sveta Baaris. Plaadiesitluskontsertidel astuvad erikülalistena üles Tallinna instrumentaalset math/post rocki viljelev Kaschalot ning neljaliikmeline instrumentaalmuusikat mängiv After The Waves Have Washed Me Away. "
err,20.08.2020 17:31,Välismaa,https://www.err.ee/1126000/valgevene-algatas-opositsiooni-koostookogu-suhtes-kriminaalmenetluse,Valgevene algatas opositsiooni koostöökogu suhtes kriminaalmenetluse,"Kriminaalasi algatati Valgevene kriminaalkoodeksi paragrahvi 361 alusel, mis näeb ette karistused selle eest, kui kutsutakse üles tegevusele, mis võiks kahjustada riigi julgeolekut.Valgevene peaprokurör Aleksandr Konjuk kuulutas neljapäeval, et koordinatsiooninõukogu on põhiseadusevastane ühendus, mille sihiks on võimuhaaramine.Varasemalt oli Valgevene president Aleksandr Lukašenko, keda opositsioon süüdistab 9. augusti presidendivalimiste tulemuste võltsimises, nimetanud opositsiooni koordinatsiooninõukogu mustasajaliste liikumiseks. Samuti käskis ta riigi julgeolekuametil KGB leida meeleavalduste korraldajad ning nende tegevus lõpetada.Nõukogu jätkab töödKoordinatsiooninõukogu presiidiumi liige Maksim Znak ütles Interfaxile, et nõukogu jätkab hoolimata kriminaalasja algatamisest oma tööd.
										Viimane vabaduses olnud Valgevene opositsiooni juhtorgani liige lahkus riigist									""Aga me mõistame, et kriminaalasja raames on võimudel hulgaliselt instrumente nõukogu töö takistamiseks,"" lisas Znak.Tema kinnitusel ei kahjusta koordinatsiooninõukogu töö Valgevene julgeolekut. ""Ei meie dokumentides ega tegevuses ei ole midagi seadusevastast. Nõukogu väljendab ühiskonna kodanikupositsiooni, see ei ole seni veel kuritegu,"" rääkis Znak.Znak tunnistas, et pärast kriminaalasja algatamist on mõned inimesed nõukogust lahkunud. Kuid näiteks Nobeli kirjanduspreemia laureaat Svetlana Aleksiijevitš, kes pole küll selle töös osalenud, on kinnitanud, et jätkab nõukogu liikmena.Opositsioon nõuab kohtumist jõustruktuuride esindajategaValgevene opositsiooni koordinatsiooninõukogu saatis peaprokuratuurile, KGB-le, juurdluskomiteele ja siseministeeriumile nõudmise korraldada kiiresti kohtumine.Nõukogu ütles avalduses, et neljapäeval saadetud kirjades nõutakse kohtumist, et arutada enamiku Valgevene kodanike nõudmisi.Avalduses märgiti, et nõukogu võttis vastu otsust laiendada oma ridu professionaalidega, kes on valmis tegema tööd poliitilise kriisi lahendamiseks. "
err,24.06.2020 14:00,Välismaa,https://www.err.ee/1105495/riigiduuma-palus-prokuratuuril-uurida-valismeedia-tegevust-venemaal,Riigiduuma palus prokuratuuril uurida välismeedia tegevust Venemaal,"""Esimesed üldistatud andmed süsteemse desinformatsiooni tiražeerimisest saatsin juba peaprokuratuuri, et neile antaks õiguslik hinnang lähtuvalt Venemaa seadusandlusest,"" ütles riigiduuma komisjoni esimees Vassili Piskarjov. Duumakomisjoni hinnangul edastavad lääneriikide rahastatud raadio- ja telejaamad Venemaa põhiseadusreferendumi kohta valeväiteid.President Vladimir Putini algatatud põhiseaduse muutmises ja sellega seotud rahvahääletuses nähakse 20 aastat Venemaad juhtinud Putini soovi pikendada tema võimulolekut veel kahe ametiaja võrra.Riigiduuma esitatud pöördumises mainitakse raadiojaamu Ameerika Hääl ja Deutsche Welle, telekanalit Nastojaštšeje vremja (Kaasaeg), aga samuti raadiojaama Vabadus koos selle Venemaa põhjapiirkondadele, Siberile, Krimmile ja teistele regioonidele suunatud eriprojektidega.Piskarjovi sõnul pööravad nad erilist tähelepanu sellistele väljaannetele, mida rahastatakse välisriikide eelarvetest ning nad jälgivad infot võimalike provokatsioonide korraldamiseks rahvahääletuse ajal, milles tema väitel plaanivad osaleda välismaal koolituse läbinud inimesed.Venemaal on sisuliselt kogu telemeedia võimude kontrolli all ning riik avaldab survet ka sõltumatutele või välismaalt toetust saavatele kodanikuühendustele.Samal ajal süüdistavad demokraatlikud riigid Venemaa propagandakanaleid valeinfo levitamises ning Lääne ühiskondades vaenu ja vastasseisu õhutamises. "
err,19.12.2020 23:45,Korvpall,https://sport.err.ee/1213858/drell-paases-platsile-pesaro-teenis-magusa-voidu,"Drell pääses platsile, Pesaro teenis magusa võidu","Eelmises kolmes mängus pingile jäänud Drell teenis seekord 12 minutit ja viskas selle ajaga neli punkti (kahesed 2/3, kolmesed 0/2), võttis ühe lauapalli ja tegi kolm viga.Pesaro parim oli 17 punkti kogunud argentiinlane Carlos Delfino. Kaotajate parim oli 12 silmaga Derek Willis.Pesaro on nii võitnud kui ka kaotanud viis kohtumist. Brindisi on üheksa võidu ja kahe kaotusega teine, kusjuures eelmine allajäämine pärineb septembrist. Kodus on tegemist hooaja esimese kaotusega. "
err,10.03.2021 23:53,Jalgpall,https://sport.err.ee/1608137938/barcelona-ei-suutnud-psg-vastu-imet-korda-saata-liverpool-alistas-leipzigi,"Barcelona ei suutnud PSG vastu imet korda saata, Liverpool alistas Leipzigi","Pariisi Saint-Germain, kes kindlustas sisuliselt juba avamängus võetud 4:1 võiduga koha kaheksa parema seas, mängis koduses korduskohtumises Barcelonaga 1:1 viiki. Võõrsil kübaratriki löönud Kylian Mbappe avas 30. minutil penaltist skoori, kuid Lionel Messi viigistas seitse minutit hiljem kauni kauglöögiga seisu. Argentina ässal oli avapoolaja lõpus ka hea võimalus Barcelona penaltist juhtima viia, ent PSG puurilukk Keylor Navas tõrjus.Koduses liigas suurtes raskutes olev Liverpool jätkab Euroopas võidulainel. Kaheksandikfinaali avamängus sihile jõudnud Mohamed Salah ja Sadio Mane tõid Inglismaa meisterklubile 2:0 võidu ka Budapestis peetud korduskohtumises, skoorides vastavalt 71. ja 74. mänguminutil.Teisipäeval tagasid koha veerandfinaalis Dortmundi Borussia ja FC Porto, viimased neli veerandfinalisti selguvad järgmisel nädalal. Veerand- ja poolfinaalpaarid loositakse 19. märtsil. "
err,31.01.2021 10:37,Eesti,https://www.err.ee/1608092953/oopaevaga-lisandus-468-positiivset-koroonatesti,Ööpäevaga lisandus 468 positiivset koroonatesti,"Rahvastikuregistri andmetel laekus enim uusi positiivseid testitulemusi Harjumaale, kus koroonaviirusega nakatumine tuvastati 209 inimesel. 154 uutest Harjumaa haigusjuhtudest on Tallinnas.Tartumaale lisandus 59, Ida-Virumaale 77, Saaremaale 26, Pärnumaale 24 ning Järva-, Rapla- ja Valgamaale üheksauut positiivset testi. Lääne-Virumaale ja Võrumaale lisandus seitse, Põlvamaale kuus, Viljandi- ja Läänemaale viis ning Hiiumaale üks uus nakkusjuht. Viiel positiivse testitulemuse saanul puudus rahvastikuregistris märgitud elukoht.Viimase 14 päeva haigestumus 100 000 inimese kohta on 536,8 ning esmaste positiivsete tulemuste osakaal tehtud testide koguarvust 10,9 protsenti.Ööpäeva jooksul avati haiglates uusi COVID-19 haigusjuhtumeid kokku 30, haiglaravi vajab 408 patsientiPühapäeva, 31. jaanuari hommikuse seisuga viibib haiglas 408 COVID-19 patsienti, nendest intensiivravi vajab 37 patsienti, kelledest omakorda juhitaval hingamisel on 22 inimest.
										Ööpäevaga tuvastati 688 uut koroonaviirusega nakatunut, suri üheksa inimest									Ööpäeva jooksul suri kaheksa koroonaviirusega nakatunud inimest – 94-aastane naine, 92-aastane naine, 90-aastane naine, 89-aastane naine, 84-aastane naine, 81-aastane naine, 80-aastane mees ja 71-aastane mees. Kokku on Eestis surnud 419 koroonaviirusega nakatunud inimest. Tänaseks on haiglates lõpetatud 2471 COVID-19 haigusjuhtumit 2426 inimesega. Pühapäevase seisuga on tervenenud 33 741 inimest. Neist 23 829 inimese (70,6 protsendi) haigusjuhtum on lõpetatud, 9912 inimese (29,4 protsendi) puhul on positiivsest testist möödunud rohkem kui 28 päeva ja inimene ei viibi haiglaravil ehk ootab tervenemise kinnitamist. Eestis on koroonaviiruse tuvastamise võimekuse tekkimisest 2020. aasta kevadest tehtud enam kui 774 529 viiruse SARS-CoV2 määramise testi. Esmaseid positiivseid teste on kokku olnud 44 208 (5,7 protsenti testide koguarvust).Eestis on COVID-19 vastu vaktsineerimisi tehtud kokku 38 055, kaks doosi on saanud 10 155 inimest.Terviseamet rõhutab, et haigestumuse intensiivsus Eestis on väga kõrge Koroonaviiruse levik on üle Eesti laialdane ja intensiivne. Nakatumise kõver näitab küll stabiliseerimise märke, kuid murekohaks on COVID-19 intensiivravi kohtade suur täitumus. "
err,22.06.2020 19:47,Autoralli,https://sport.err.ee/1105135/mikkelsen-on-valmis-hea-voimaluse-eest-maksma,Mikkelsen on valmis hea võimaluse eest maksma,"""Mul on raha, mida oma karjääri investeerida,"" lausus norralane väljaandele DirtFish. ""Aga ma ei maksa sõitmise eest, kui ma ei näe selle auto või tiimiga edasiminekut.""""Ma olen valmis investeerima, kui sel on tulevikku. See peab mingeid uusi võimalusi looma. Praegu pole lihtne autot rentida, nii et võib-olla ootame järgmise aastani ja oleme valmis 2022. aastal.""""Fantastiline oleks näha mõnede tehasetiimide liitumist 2022. aastal, mis tooks rohkem sõitjakohti,"" jätkas ta. ""Sest praegu ei ole kindlasti palju vabasid kohti.""Mikkelsen sõitis kõigepealt neli hooaega Volkswagenis, teenis kolm rallivõitu ja lõpetas kolmel korral MM-hooaja üldarvestuse kolmandal kohal (2014, 2015, 2016).Pärast Saksamaa autotootja kiiret lahkumist jäi Mikkelsen 2017. aastaks kindla sõitjakohata, kuid 2018. ja 2019. aastal kihutas täisprogrammi Hyundai eest. Loodetud edu ei tulnud.""Hyundai on väga selgelt Thierry Neuville'i jaoks tehtud auto. Minul oli sellega keeruline sõita, eriti asfaldil,"" lausus norralane.""Aga mulle lisab enesekindlust see, et ma õppisin oma stiili Sebastien Ogier' pealt, kes võttis šnitti Sebastien Loebilt - ja kui Loeb tuli Hyundaisse, siis ka temal oli sellega asfaldil raskusi. Andke mulle auto, mis keerab [hästi] ja ma olen tagasi."" "
err,04.04.2021 09:52,Korvpall,https://sport.err.ee/1608165124/washingtoni-seljatanud-dallas-noppis-neljanda-jarjestikuse-voidu,Washingtoni seljatanud Dallas noppis neljanda järjestikuse võidu,"Dallas võitis kohtumise avaveerandi viie punktiga ja ka poolajale mindi sama suures eduseisus. Kui veel kolmanda veerandi võitsid külalised napi kolme silmaga, siis viimase veerandi juba kindlalt 34:20, olles kokkuvõttes võõrustajatest paremad 22 punktiga.Võitjate parimana viskas Luka Doncic 26 punkti ja tõi kaheksa lauapalli. Pingilt sekkunud Jalen Brunson panustas võitu 19 silmaga, Tim Hardaway Jr. lisas 16 punkti. Washingtoni resultatiivseimaks osutus Russell Westbrook 26 punkti ja 14 lauapalliga.Võidulisa teenis ka New York Knicks, kes alistas võõrsil Detroit Pistonsi suurelt 125:81. Knicks haaras juba avaveerandi järel 26-punktilise edu ja ehkki võõrustajad vähendasid poolajaks vahe 19 silmale, jätkus pärast vaheaega külaliste selge üleolek. New Yorgi meeskond võitis kolmanda veerandi kaheksa ja viimase veerandi 17 punktiga, olles kokkuvõttes parem 44 punktiga.Knicksi parima punktitoojana viskas Julius Randle 29 silma. Reggie Bullock panustas 22 ja RJ Barrett 14 punktiga. Pistonsi ridades tõi Jerami Grant omadele 16 punkti.Teised tulemused:Miami – Cleveland 115:101Philadelphia – Minnesota 122:113San Antonio – Indiana 133:139 la.Utah – Orlando 137:91Portland – Oklahoma City 133:85Sacramento – Milwaukee 128:129 "
err,10.06.2020 23:53,Jalgpall,https://sport.err.ee/1100466/hispaania-jalgpall-naasis-45-minutilise-manguga,Hispaania jalgpall naasis 45-minutilise mänguga,"Ilma pealtvaatajateta peetud kohtumine kestis aga kõigest 45 minutit, sest matši esimene poolaeg mängiti juba ära mullu 15. detsembril. Toona jäeti mäng vaheajal pooleli, kuna kodumeeskonna toetajad kostitasid külalismeeskonna ukrainlasest ründajat Roman Zozuljat solvangutega, kutsudes teda natsiks. Tegu oli esimese korraga Hispaania jalgpallis, kui mäng solvava skandeerimise tõttu katkestati.Tänases kohtumises mängis külalismeeskond Albacete ka ühemehelises vähemuses, sest detsembris olis poolkaitsja Eddy Silvestre saanud avapoolajal punase kaardi.Kohtumist alustati minutilise leinaseisakuga, et mälestada 27 000 inimest, kes on Hispaanias koroonaviruse tõttu surnud. Luis Advincula 61. minuti väravast võitnud Rayo Vallecano hoiab liigatabelis 43 punktiga seitsmendat kohta. Albacete asub 35 silmaga 18. tabelireal. "
err,30.03.2021 18:34,Iluuisutamine,https://sport.err.ee/1608160630/uisuliit-loodab-et-kodune-em-toimub-juba-tavaparastes-tingimustes,"Uisuliit loodab, et kodune EM toimub juba tavapärastes tingimustes","Pekingi taliolümpiale eelnevad iluuisutamise Euroopa meistrivõistlused toimuvad Tallinnas, Tondiraba jäähallis järgmise aasta 12.-16. jaanuarini. Kas EM-i alustavad mehed või naised ehk täpne võistlusprogramm, mis päeval on jääl üksiksõitjad ja paarid, kinnitatakse lõplikult mais-juunis rahvusvahelise uisuliidu inspektsiooni ajal. Septembrist loodetakse alustada piletimüüki.""Me loodame, et vaktsiinid hakkavad mõjuma, asi normaliseerub ning võistlus toimub normaalsetes tingimustes,"" rääkis ERR-ile Eesti uisuliidu president Maire Arm. ""Ma usun, et siin müüakse kõik piletid välja. See tuleb väga vahva üritus.""Juhuks, kui pandeemia ei vaibu, on alaliidul olemas korralduseks ka B-plaan. Piirangutega suurvõistluse läbiviimist nägi Eesti uisuliidu president värskelt just Stockholmi mullis peetud MM-il.
										MM-il Eesti iluuisutamise ajalugu teinud Selevko sihib järgmist arenguhüpet									""Kui peaks olema selline mustem stsenaarium, et ikkagi on haiguse mõjud ja me peame sellega arvestama, siis meie eesmärk on võistlus läbi viia analoogselt Stockholmi MM-ile või vastavalt rahvusvahelise uisuliidu näpunäidetele,"" kinnitas Arm.Meeste üksiksõidus saab Eesti kodujääl starti saata ühe uisutaja. Naisi pääseb starti kaks, sest Eva-Lotta Kiibus jõudis mullu EM-il esikümnesse ja teenis riigile kaks kohta. Kriteeriumid, mille järgi EM-koondis välja valitakse, peaks olema tänavuse hooajaga sarnased, kuid lõplik otsus tehakse mais. Siis on ühtlasi selge, kas kodusel EM-il näidatav koht omab kaalu ka olümpiakoondisse pääsul.""Olümpiamängudele on riigile koha toonud kaks sportlast. Kui võtta täht-tähelt, siis on see koht riigile. Meil on olnud varem niimoodi, et juhatus on otsustanud, et lähebki see sportlane, kes on selle pileti välja võidelnud, aga eks me peame arutama. On vaja ka otsustada, kes on varuvõistlejad,"" rääkis Arm.Sportlaste nimed ja kriteeriumid kinnitab uisuliit mai lõpuks. "
err,30.08.2020 06:56,Välismaa,https://www.err.ee/1129116/riia-valimised-voitis-nimekiri-arengule-poolt-ja-progressiivsed,Riia valimised võitis nimekiri Arengule/Poolt! ja Progressiivsed,"Läti pealinna volikokku on esialgsete tulemuste järgi pääsenud seitse erakonda . AP/P saab 18 mandaati, Üksmeel 12 ja Uus Ühtsus kümme. Rahvuslik Liit/Läti Regioonide Ühendus saab seitse mandaati, Au Teenida Riiat (GKR) viis mandaati, Läti Venelaste Liit (LKS) ja Uus Konservatiivne Partei (JKP) kumbki neli mandaati. Ülejäänud valimistel osalenud erakonnad ei ületanud viie protsendi lävendit, et Riia linnavolikokku pääseda. Valimistel tuvastati probleemid kahes valimisjaoskonnas, kus tuli kehtetuks kuulutada umbes 600 häält, kuna ümbrikel hääletussedelitega puudusid vajalikud templid. Laupäevastel valimistel osales umbes 40,58 protsenti hääleõiguslikest elanikest. Tegemist on Riia linnavolikogu valimiste ajaloo kõige madalama valimisaktiivsusega alates vähemalt 1997. aastast, teatas keskvalimiskomisjon. Kokku tuli hääletama 171 507 inimest. Samas olid need viimase aja ühed olulisemad valimised Lätis üldse ning tõid pealinna venemeelse juhtimise asemel võimule Läti parteid.Parteiühenduse Arengule/Poolt! - Progressiivsed linnapeakandidaat Martinš Stakis ütles, et riialased andsid mandaadi parteidele, kes seni olid Riia linnaduumas opositsioonis.""See tähendab, et oleme saanud kindla eelduse muudatusteks. Oleme oma kolm peamist eelistust määratlenud nii: esiteks - Riia taristu. Peame lõpetama tööd, mis on alustatud - sildade ja teede remondi. Teine on täiesti uus juhtimismudel Riias ja võitlus korruptsiooni vastu. Me ei varja, et see on Riias praegu väga aktuaalne. Ja kolmas on investeeringud, innovatsioon ja töökohad,"" loetles Stakis.Võimalik linnapeakandidaat Martinš Stakis soovib veelgi tugevdada Riia rolli Baltimaade keskusena. Eestis, muide, on tal palju tuttavaid nii senise kaitseministeeriumi töö kui ka kohvimüügiga seotud eraäri tõttu. Stakis sai kandidaatidest enim plusse - üle 24 000.""Sooviksin teha rohkem koostööd. Oskan märgata, mida on tehtud hästi teie pealinnas Tallinnas ja mis on hästi Vilniuses,"" lausus Stakis.Koosmeele linnapeakandidaat Konstantins Cekušins ütles ""Aktuaalsele kaamerale"", et nad võivad jääda opositsiooni, kuid on valmis koostööks kõigiga.""Ajalooliselt on meid toetanud venelased, kuid ainult seetõttu, et need,kes peavad end Läti parteideks, ei soovi kõigi valijatega suhelda,"" ütles Cekušins.Koalitsiooniläbirääkimised algavad esmaspäeval. Võimalikul uuel liidul on kokku ülekaalukas enamus ehk 39 kohta. Üldse pääses duumasse 15 nimekirjast seitse. "
err,22.02.2021 14:36,Eesti,https://www.err.ee/1608119242/kohus-moistis-saatejuht-katrin-lustilt-veet-mano-kasuks-valja-10-000-eurot,Kohus mõistis saatejuht Katrin Lustilt Veet Mano kasuks välja 10 000 eurot,"Harju maakohtust öeldi ERR-ile, et kohus rahuldas hagi osaliselt, kohustades Lusti ümber lükkama ebaõiged väited, sealhulgas TV3 ees, ning avaldama omal kulul jõustunud kohtuotsusele järgneva esimese telesaate ""Kuuuurija"" alguses, enne saates käsitletavate teemade tutvustamist, ebaõigeid andmeid ümberlükkav audiovisuaalne teadaanne.Samuti kohustati Lusti eemaldama telesaate ""Kuuuurija"" Facebooki lehelt kõik postitused, mis puudutavad 17. mail 2016 esmakordselt eetrisse läinud saadet ning milles viidatakse hagejale.Kohus mõistis Lustilt hageja kasuks mittevaralise kahju hüvitisena 10 000 eurot ja seadusjärgse viivise 10 000 eurolt võlaõigusseaduses sätestatud määras alates 28. detsembrist 2018 kuni põhinõude tasumiseni.Kohus jättis rahuldamata hagi Lusti vastu varalise kahju hüvitise 1550,42 euro ja viivise nõudes.Pooltel on õigus 30 päeva jooksul kohtuotsus edasi kaevata.Mano teatas, et kavatseb otsuse edasi kaevata. """"Kuigi kohus mõistis Katrin Lustilt välja rahalise hüvitise, siis kaalun siiski otsuse edasikaebamist, sest hüvitise suurus pole minu hinnangul piisav korvamaks minule tekitatud kahju,"" teatas Mano esindaja kaudu.Kõnealuse saate ja seal esitatud valeväidete kohta tegi tauniva otsuse 15. septembris 2016 ka pressinõukogu, kelle hinnangul rikkusid ""Kuuuurija"" tegijad head ajakirjandustava ning eksisid Eesti ajakirjanduseetika koodeksi mitmete punktide vastu. "
err,31.03.2021 19:55,Tele/raadio,https://menu.err.ee/1608161839/udmurt-nagi-eestis-esimest-korda-pelmeenide-praadimist-minu-maailmavaade-laks-teistpidi,Udmurt nägi Eestis esimest korda pelmeenide praadimist: minu maailmavaade läks teistpidi,"Mari ja eesti keeles on rohkem kui kolm sõna, mis kõlavad sarnaselt, märkis mari Ljudmilla Jamurzina ning on ka sõnu, mis on ühesugused mõlemas keeles, nagu lumi, puu ja luu.Udmurdi keeles on lugu samasugune nagu mari keeles -- kõik leksikon, mis käsitleb kehaosasid, on sama, märkis udmurt Nadii Mush.Mush tunnistas, et tunneks Tallinna tänaval teise udmurdi ära küll ning silmapilgust. ""Kuidagi väikest kasvu, väga tagasihoidlikud, introvertsed ja ei räägi palju.""80 protsenti udmurtidest on punapead, seega on ka punane pea üks märke, mille järgi Tallinna tänaval udmurti ära tunda, märkis Mush.Jamurzina märkis, et tema ei näe välja nagu tüüpiline mari. ""Mul on mustad silmad, mustad juuksed. Tüüpiline mari on pigem heledate juuste ja siniste silmadega. Kui ma vaatan oma vanaisa noorusaja pilte, siis ta tõesti nagu Karl-Erik Taukar.""
										Hõimlaste elu-olu									Jamurzina tunnistas, et Eestisse tulek ei olnud tema jaoks nii kerge, sest ta on ajaloolane, mitte filoloog ning ei tundnud eesti keele struktuuri ja grammatikat. Eestisse sattus ta hõimurahvaste programmi toel ja on Eestis nüüdseks elanud 16 aastat.Mush on Eestis elanud 15 aastat ja tema jäi siia seetõttu, et armus. ""Ma hakkasin otsima programme, et siia tulla ning kuulsin, et on olemas selline hõimurahvaste programm ja siis tulingi. Sain tuttavaks ka kirjanikega ja hakkasin tõlkima eesti kirjandust udmurdi keelde.""Udmurdi keelt kõnelevaid inimesi on kokku natuke vähem kui eestlasi ehk 700 000. ""Aga ainult 80 protsenti neist oskavad udmurdi keelt,"" märkis Mush.Marisid on vähem kui urdmurte, Jamurzina sõnul on neid maailmas umbes sama palju kui Tallinnas elanikke ehk umbes 427 000 inimest. Ta tunnistas, et keelega on neil mure. ""Keele säilitamine on praegu kõige tähtsam protsess.""Rääkides pelmeenidest, mida nii udmurdid kui ka marid peavad paljude teiste hulgas oma rahvustoidust, märkis Mush, et ta nägi alles Tallinna Ülikoolis õppides ühiselamus esimest korda, kuidas pelmeene praetakse. Udmurdimaal ei sööda pelmeene kunagi praetuna.""Minu maailmavaade läks teistpidi."" Ta lisas, et nüüdseks praeb ta isegi pelmeene.Sari ""Meie hõimlased"" alustab ETV2 eetris reedel, 2. aprillil kell 21.30. "
err,01.04.2021 14:49,Arvamus,https://www.err.ee/1608162670/kaupo-meiel-1-aprill-labi-huumoriprisma-ehk-huvasti-sinine-neljapaev,Kaupo Meiel: 1. aprill läbi huumoriprisma ehk hüvasti sinine neljapäev,"Aastakümnete eest piirdusid aprillinaljade tegemised sellega, et ajalehed viskasid jürikuu esimesel päeval mõne vimka. Näiteks kutsus üks leht lugejaid linna keskväljakule suurele eeslite väljanäitusele. Rahvas läks kohale ja alles mõne aja pärast said nad aru, et eeslid on nad ise.Eelmise sajandi algul tegi Vladimir Iljitš Uljanov (humoristipseudonüümiga Lenin) nalja, et kogu võim tuleb anda nõukogudele ja kogu maa tuleb elektrifitseerida. Sarnaselt praeguste koroonaeitajate ja MMS-i propageerijatega tegi Lenin oma suurejoonelist nalja saksa rahadega ja siis see nali läks väga kalliks maksma.Huumoriga peab olema ettevaatlik, tänapäeval eriti, sest kergemal juhul solvub sinu rumala nalja peale terve inimrühm, sind tühistatakse ja sinu ohjeldamiseks võetakse vastu uus seadus, keerulisemate juhtumite puhul kaebab keegi su nalja pärast kohtusse. Tänavu 1. aprillil selliseid kahtlasi nalju õnneks või kahjuks reeglina ei tehta.Ajalehed ja uudisteportaalid enam ise eriti aprillinalja ei tee, pigem kirjutatakse mõnest tõsielulisest huumoorikast nähtusest, näiteks Pärnu Postimees tegi loo sellest, kuidas kõnetuvastusprogramm intervjueeritava jutu teinekord päris veidraks teisendab ja Õhtuleht ilmutas artikli halvasti lõppenud aprillinaljadest.Põhiraskuse aprillinaljade tegemisel on võtnud enda õlule asutuste ja ettevõtete kommunikatsioonipersonal, kellelt tulebki 1. aprilli jooksul katkematu jadana huumoriga palistatud pressiteateid mõnest uuest algatusest, tootest või olulisest muudatusest.
										Harri Tiido: vandenõuteooriad teoorias ja praktikas									Kõiki neid pressiteateid ei jõua vahendada isegi need ajakirjanikud, kelle põhitööks on tavapäevadel pressiteadete kopeerimine ja oma nime all avaldamine. Tavaliselt leitakse toimetusest lihtsalt üks huumorimeeleta kibestunud vanainimene, kellel niikuinii midagi targemat teha ei ole ja lastakse tal anda ülevaade 1. aprilli pressiteadetest ja neid veidi analüüsida.Järgnevalt annan ülevaate 1. aprilli pressiteadetest ja analüüsin neid veidi.Kohustuslikud koroonananaljad1. aprilli pressiteated on enamasti kirjutatud klassikalises uudistestiilis, mille üle oleks uhke isegi Priit Pullerits. Sel ühel päeval aastas saavad suhtekorraldajad asetada end ajakirjanike rolli, treides korraliku liidi, arenduse, tsitaadi ja taustaga uudisnupu.Samal ajal ei saa unustada, et ajakirjanike ja pressiesindajate mitu põlvkonda on üles kasvanud Rohke Debelaki ""Libauudiste"" saatel ja sama stiil läbib pea kõiki 1. aprilli pressiteateid.Nõnda põhinevadki kõik päevakohased sõnumid kahe uudistevaala - Debelaki ja Pulleritsu eeskujul ja õpetusel. Debelakilt on võetud vormistuslik täpsus ja Pulleritsult soe humoorikus.Pandeemia ja koroonapiirangute ajal ei saa mööda päevakajalistest naljadest, mis käivad maskide ja e-poodide kohta.RMK andis teada:""Täna, 1. aprillil, alustab RMK pilootprojekti, mille käigus riigimetsas elavatele metsloomadele jagatakse maske eesmärgiga takistada koroonaviiruse levikut. Esimene maskipartii jõuab hirvede söötmispaika Saaremaal, kuhu on paigaldatud metsloomade jälgimise kaamera. Esimene maskipartii otsustati saata just nimelt metsloomade söödapaika, kuhu on paigutatud RMK hirvekaamera. ""Loomade kontsentratsioon on selles kohas kõige suurem, nad kohtuvad siin rühmiti ja suhtlevad omavahel tihedalt, seepärast pidasime mõistlikuks alustada just siit,"" selgitab Tiit Hunt.""See on klassikaline segu meditsiiniuudisest ja loodusuudisest. Eriti naljakas võib tunduda kõneisiku nimi Tiit Hunt, aga see ei ole nali. Samuti on päriselt olemas Saaremaa.
										Telemaja inimesed rääkisid oma parimatest aprillitüngadest									Umbes sama rada läks Eesti Jahimeeste selts pressiteatega ""Algas e-jahi hooaeg"":""Alates 1. aprillist saavad jahimehed tänu vastvalminud arvutirakendusele jahti pidada kodust lahkumata, vaja on ainult arvuti, telefoni või mõne muu nutiseadme olemasolu. ""Siiani oleme välja arendanud paberivaba jahipidamise kasutades e-dokumente. Seoses koroonaviiruse levikuga lõime rakenduse noorjahimeestele õppimaks teooriat e-õppe kaudu, eelnevalt oli loodud e-eksamikeskkond Metsis. Tervikprotsessist oli puudu ainult jahipidamine, tänasest alates sai ka see reaalsuseks. Jahimees ei pea enam kodust välja minema,"" selgitas EJSi tegevjuht Tõnis Korts.""Koroonapiirangute teemale panustas ka Veiniekspress:""Valitsus otsustas, et alates esmaspäevast, 5. aprillist kehtib maskikandmise kohtustus ka e-poodides. Avades oma arvutis või telefonis e-poe, peab klient esmalt läbi veebikaamera tõestama, et ta kannab maski või visiiri. Veebikaameraga tehtud foto tuleb ostu vormistamisel kaupmehele saata. E-poodides täieliku maskikandmise soovituse andis valitsusele ka teadusnõukoda.""Lääne-Virumaa keskraamatukogu tuletas koroonapiirangute taustal meelde neid aegu, kui tõepoolest sai tänavaäärsetelt tahvlitelt värskeid ajalehti lugeda:""Alates tänasest, 1. aprillist saab raamatukogus kontaktivabalt lugeda ka ajalehti. Kuna raamatukogu ruumid on suletud, toimub lehelugemine läbi akna. Läbi akna rääkida on keeruline, seetõttu oleme suhtlemiseks kasutusele võtnud morsekoodi. Näiteks lehe keeramiseks edasi tuleb aknale koputada täht E ja leheküljenumber. Seega soovides lugeda artiklit kolmandal leheküljel tuleb teha aknale üks lühike koputus – paus – kolm lühikest ja kaks pikka rõhulist koputust.""Väikese iroonia isehakanud spetsialistide ja omaenda õppekava aadressil tegi Tartu Ülikool:""Alates 2021/2022. õppeaastast avab Tartu Ülikool igas oma valdkonnas arvamusliidri õppekava, mille eesmärk on anda tulevastele arvamusliidritele võimalikult laiaulatuslik ja nüüdisaegne haridus. Meditsiiniteaduste valdkonnas õpivad tulevased arvamusliidrid viroloogiat, mikrobioloogiat, pandemioloogiat, vaktsinoloogiat ja immunoloogiat, saavad teadmisi isiku- ja enesekaitse kohta (maskid, sirmid, võitluskunst jne) ning omandavad praktilisel tasemel neuro- ja geenmuundamise oskused.""Üldiselt koroonateemadel, kui kerged maskide ja e-poodide viited välja arvata, nalja tegema ei kiputud. Teadusnõukojalt ega üheltki kriisikomisjonilt ei laekunud ühtegi hubase huumoriga pressiteadet.""Teadusnõukojaga liitus uue eksperdina riigikogu liige Kalle Grünthal, et nõukokku uut hingamist ja alternatiivset vaatenurka tuua""Arusaadav, sest kui näiteks oleks teada antud, et teadusnõukojaga liitus uue eksperdina riigikogu liige Kalle Grünthal, et nõukokku uut hingamist ja alternatiivset vaatenurka tuua, siis kõlanuks see igapäevaabsurdi taustal omamoodi loogilisena.Avalik sektorAvaliku sektor on mõnevõrra agaram 1. aprilli tähistaja kui erasektor. Ilmselt pole selle taga niivõrd see, et vaba aega on tööajal rohkem käes, kuivõrd ametist tulenev kohustus kodanike elu paremaks muuta, lõbusamaks muuta.Rae vallast laekus pressiteade ""Eesti kõige kiiremini kasvav Rae vald hakkab edaspidi põllupealsete asemel panustama põllualustesse arendustesse"":""""2022. aastal Rae vallas avatava IKEA kaupluse üks korrus on planeeritud maa alla. Sellest inspireerituna plaanib vald luua maa alla spetsiaalselt kohalikele elanikele rajatud ostutänava, et nad saaksid võimalikult mugavalt ostlema minna. See võimalus puudutab vaid Rae valla kodanikuks registreerunuid, teised peavad kahjuks kasutama maapealseid ja palju tülikamaid teid,"" tutvustas Rae vallavanem Madis Sarik uudset lahendust.""Keskkonnaamet panustas samal ajal nišihuumorile, mida mõistavad vaid kalad ja kalamehed, -naised:""Kalapüügil on üheks levinumaks rikkumiseks alamõõduliste kalade püük, mis kahjustab oluliselt meie kalavarusid. Alates sellest kevadest võtab Keskkonnaamet kalavarude kaitseks kasutusele täiendava abinõu – alamõõduliste kalade püügilt tabatud kalamehed saavad ergonoomilise mõõdulindi, millega peavad alati püütud saagi mõõdulisust kontrollima.""Ühtlasi on keskkonnaameti teade näide selle kohta, kuidas tõsistest probleemidest läbi huumoriprisma rääkida. Nali tehtud, nüüd kala püüdma ja kalapüüdjaid püüdma.
										Veiko Märka: naljategemist tuleb tõsiselt võtta									Munitsipaalpolitsei kas panustas mustale huumorile või kopeeris pressiteatesse lihtsalt lõigu oma arengukavast, mõlemad variandid on võimalikud:""Täna alustas Munitsipaalpolitsei uue projektiga, mille käigus hakatakse trahvima oma liiklusvahendi õigesti parkinud sõidukiomanikke. ""Põhjused on lihtsad - valesti parkijate hulk linnas on drastiliselt langenud, seetõttu oleme sunnitud kasutusele võtma uued meetmed,"" selgitas Tallinna Munitsipaalpolitsei Ameti juhataja Aivar Toompere.""Toon veel mõne pressiteate pealkirja, mille teinekord arutult pika sisu võtab üks lause piisavalt hästi kokku: ""Tartu Ülikooli proviisoriõppesse pääseb herbaariumi alusel""; ""Nõukogude monumentide väliekspositsiooni asemele tuleb Maarjamäe lossiparki Egiptuse Kuningate oru makett""; ""Tartu Ülikooli muuseum taotleb erakorraliselt toomkiriku tornide lisamist riiklikult tähtsate kultuuriobjektide nimekirja"".Neile üsna süütutele teadetele järgnesid pressiteated ""Elisa tõi müüki nutitelefonid vasakukäelistele"" ja ""Meie Mees lähetatakse 6 kuuks Iraaki!"", mille läbilugemise järel minetas üks uudistetoimetaja igaveseks lugemisoskuse ja asus Tallinna loomaaias tööle suhkru-liugurpossumina.Poliitikud, firmad ja teisedOsadel ettevõtetel, asutustel ja erakondadel on oma avalike suhete tiim, kes 1. aprilli tõsiselt võtab, osadel võtavad keskastme- või lausa tippjuhid ise naljategemise keerulise töö oma teha. Tulemus on üldjuhul sama.Waht Craftbeer oli nii tubli, et saatis oma kirja juba märtsi viimasel päeval. Kaaskirja oli märgitud: ""Saadan idee 1. aprilli nalja uudisnupuks"" ja sisus liigagi tõepärasena kõlav uudis, et ""väiketootja Waht Craftbeer hakkab õllesid 2-liitristesse pudelitesse villima"".Järgmisel päeval sekundeeris neile väikepruulikoda Tanker koos tehnoloogiaettevõttega Corle:
										Aprillinaljad ühes artiklis: Haapsalu õudusfilmidest penoplastiga soojustatud Kuressaare linnuseni									""Eesti ettevõtete leidlikkus toob õlle püsiühenduse igasse majapidamisse. Est-Beer-Link1 on planeeritud lähima viie aasta jooksul põhja ning Est-Beer-Link2 sellele järgneva aasta jooksul lõuna suunale, tagamaks katkematu õlleülekanne ka kodumaiste pruulikodade tööseisakute korral. Kodutarbijale peaks pakkuma rahuldust, et kavandatavad ülekandeefektiivsusest tulenevad muudatused toovad endaga kaasa ka õlle hinna languse.Samal ajal, kui väikepruulid nalja tegid, tegid suurpruulid Sakus ja Tartus tööstuslikus koguses õlut.Swedbank saatis 1. aprillil pressiteate: ""Swedbank lõi töögrupi, mis hakkab tegema ettevalmistusi makseteenuse viimiseks Marsile."" Elon Muski püüdlusi arvestades peitub selleski naljas ilmselt terake tõtt, pealegi võib inimlikult mõista Swedbanki soovi Hans H. Luigest võimalikult kaugele, lause teisele planeedile kolida.E-riigile omast huumorit viljelesid Tootjavastutusorganisatsioon ja Korruptsioonivaba Eesti:""Sõltumatute ajakirjanike, edumeelsete pakendiettevõtjate ja tähelepanelike järelevalveorganite koostöös oleme jõudnud kokkuleppele, et aastaks 2022 on kõikide Eestis turule lastud pakendite kohustuslikuks koostisosaks jälgimisandur."" (TVO)""Tänasest on kõigil nutiseadmete kasutajatel võimalik tasuta alla laadida app ""Korruptsiooniradar"", mis toimib sarnaselt HOIA rakendusega, kuid tuvastab kokkupuudet korruptiivsetele tegudele viivate õhuosakestega."" (Korruptsioonivaba Eesti)Poliitikud teevad enamasti nalja tahtmatult, see tähendab nad kõnelevad omaarust tõsiselt, aga kuulajad naeravad. Seetõttu ei peagi tipp-poliitikud vajalikuks 1. aprillil nalja vägisi välja kiskuma, sest see tuleb igapäevaselt sama loomulikult kui värske piim hommikusel lüpsil. Rohkem on naljatuju neil, kes suures poliitikas kaasa ei löö, mistõttu on neil rohkem aega ja null vastutust.Rohelised panid 1. aprilli hommikul üles BNS-i uudiseks maskeeritud teate, et koalitsioon hakkas toetama abieluvõrdsust, aga otsustasid selle uudise siiski kustutada ja asendada veidi aprillisema postitusega: ""RMK lõpetab Eestis lageraied"".Eesti 200 lansseeris samal aja turvalise ja mitte kedagi riivava ega huvitava sõnumi:""Eesti 200 tuli aprilli alguses rahva ette uue väljanägemisega, et minna kohalike omavalitsuste valimistele vastu värske imagoga. Siinkohal ei jäädud paikseks kodumaale, vaid uudist kajastati ka suurlinnade reklaamtahvlitel – nii presenteerib erakond pikka plaani ja uuemeelsust Tokyos, New Yorkis Times Square'il, Londonis Piccadilly Circusel, Saksamaal Berliini müüril, aga ka Tallinnas Stockmanni seinal.""Arvestades EKRE portaali Uued Uudised autorite järjekindlalt tugevat huumoritunnetust ja satiirikuannet oli nende 1. aprilli uudis ""Valitsus teatab: kõik Eestis töötavad ukrainlased saavad kvoodivälise IT-spetsialisti staatuse"" äravahetamiseni sarnane aasta ülejäänud päevadel avaldatavate kirjutistega, mistõttu ei saa seda pidada klassikaliseks aprillinaljaks.
										Raul Rebane: naljapäevast ja valeuudistest									Küll väärib kiitust Uute Uudiste koostöö riigikogu reformierakondlasest liikme Madis Millinguga.Milling kirjutas kõigepealt Facebooki:""Seoses Riigikogu liikmete meilikontode vastu suunatud rünnetega ja lamemaalastest meeleavaldajate järjest agressiivsemaks muutumisega, võttis Riigikogu juhatus vastu otsuse. Alates tänasest (01.04.2021.) on Riigikogu liikmetel lubatud enesekaitseks kanda tulirelva.""Uued Uudised tegid kohe samateemalise uudise: ""Mage nali: Reformierakonna poliitik vehib relvaga"".KokkuvõteAprillinaljade traditsioon tavameedias, ühismeedias ja suhtekorralduses on jätkuvalt elujõuline. Naljakana mõeldud pressiteateid saadetakse palju ja see ongi nende üks nõrkus, sest mõnigi hea nali võib pingutatud humoorikuse laviini alla mattuda. Selleks ajaks, kui lõpuks kuuled või loed ühte head nalja, oled end lihtsalt juba tühjaks naernud või nutnud või mõlemat.Näiteks täitsa kahju on, kui häirekeskuse video ""Loomaeksperdid riigiinfo telefonil nõu andmas"" muu naljategemise alla peidetud enesereklaami alla ära kaob. See on tore filmike, vahvalt tehtud ja oma vajaliku sõnumiga, mis võiks vaatajaid leida mistahes päeval. Õpetajad võiksid seda näiteks e-kooli vahendusel lastele näidata mitte kui näidet naljategemisest, vaid lihtsalt kui üht muhedat ja õpetlikku klippi.Mõnegi 1. aprillil laekunud sõnumi puhul ei saa arugi, kas on tegu naljaga või mitte: ""Kooliõpilased koos tuntud reklaamiekspertidega alustavad kraanivee kampaaniat""; ""Tehnopol Startup Inkubaator jagab kõigile liitujatele 2% osalust""; ""Tänasest tõuseb 44-aastase staažiga vanaduspension keskmiselt 24 eurot""; ""Helir-Valdor Seeder ootab kohalikel valimistel Kagu-Eestis head tulemust"". Mine võta kinni.Juhan Peegel ütles kunagi umbes nii, et selle pea peal, mis nalja ei mõista, on paras puid lõhkuda. Puud on selleks korraks lõhutud, elame rahulikult edasi kuni järgmise aasta 1. aprillini ja siis teeme jälle törtsu eesti nalja.PS ERR tänab südamest kõiki ettevõtteid ja riigiasutusi, kes ei andnud järele kiusatusele 1. aprilli puhul lustakat pressiteadet saata. Te tõite oma ootamatult värske suhtumisega rahvusvahelisel naljapäeval rõõmu sadadele inimestele. "
err,22.09.2020 22:07,Golf,https://sport.err.ee/1138204/jegers-on-golfi-em-i-avapaeva-jarel-korges-mangus,Jegers on golfi EM-i avapäeva järel kõrges mängus,"Jegersi mänguring sisaldas kuut birdie't, kolme bogey't ja üht double bogey't. Carl Hellati avaring oli +4, mis jätab ta jagama 66. kohta ning Mattias Varjunil +8, mis tähendab 83. koha jagamist.Avapäeva järel asus liidriks neli mängijat, kaks neist Saksamaalt, üks Itaaliast ning ka üks mängija Soomest. Tulemuse -5 mängisid välja nii tiitlikaitsja Matthias Schmid (WAGR 18.), Frederik Schott (903., mõlemad Saksamaa), itaallane Gregorio De Leo (183.) kui ka soomlane Casper Simberg (737.).11. kohta jagavad koos Jegersiga ka soomlased Ilari Saulo ja Rasmus Karlsson, kes mõlemad on võitnud Estonian Amateur Openi vastavalt 2019. ja 2018. aastal. "
err,04.05.2021 20:37,Jäähoki,https://sport.err.ee/1142810/mati-margi-malestusvoistlused-voitsid-muru-ja-kotkas,Teinegi Eesti hokikoondislane liitub KHL-i klubiga,"21-aastane ründaja kuulus seni Soome kõrgliigas osaleva HPK hingekirja, lüües lõppenud põhihooajal kaasa 51 kohtumises ning visates kaks väravat. Eelnevalt esindas Kombe Hämeenlinna klubi U-20 meeskonda, kus oli võistkonna üks parimaid skooritegijaid.Suure tõenäosusega hakkab Kombe esialgu esindama Jokerite teist meeskonda Kiekko-Vantaad, mis mängib Soome esiliigas. Nõndanimetatud kahe suuna mängijana võib Kombe mänguminuteid teenida nii Vantaa kui Jokerite eest.Kombest saab uuel hooajal teine eestlane maailma tugevuselt teises jäähokiliigas mängiva meeskonna ridades. Eelmisel nädalal siirdus Soome kõrgliigast KHL-i Eesti koondise üks liidreid Robert Rooba, kes sõlmis Venemaa klubi Tšerepovetsi Severstaliga üheaastase lepingu. "
err,05.02.2021 17:06,Film,https://kultuur.err.ee/1608099679/tonu-karjatse-festivalipaevik-uhke-butafooria-vs-kulakolgas,Tõnu Karjatse festivalipäevik. Uhke butafooria vs külakolgas,"Tänavuse Rotterdami filmifestivali korraldajad otsustasid võistluskavu laiendada, samas on üldiselt filmide arvu kevadises programmis piiratud. Kokku linastub 270 filmi koos lühifilmidega. Väga paljude võistlusfilmide temaatilises keskmes on naiste õigused enesemääramisele, võim ja selle väärkasutamine, agressioon ning seksuaalne võõrdumine.Renata Litvinova ""Põhjatuule"" (2021) maailmaesilinastus toimus Rotterdamis korraldajate kutsel, film linastub Rotterdamis Big Screen Competition võistluskavas, mis koondab enda alla autorikino ja võimalikud kassafilmid ning mille võitja pääseb pärast festivali ka Hollandi kinolevisse.Litvinova filmi võit oleks väga julge valik, sest ligi kahetunnine ""Põhjatuul"" ühendab vene avangardteatri traditsioonid suurejoonelise kunstiproduktsiooniga filmis ja selle vastuvõtmiseks peab üsna hästi tundma vene kultuuri siseseid kultuurikoode.  
				Kaader filmist ""Põhjatuul"".
				Autor/allikas: pressimaterjalid
			""Põhjatuul"" põhineb Litvinova samanimelisel näidendil, mis seisab praegugi Moskva Tšehhovi teatri kavas. Litvinova nimetab seda reaalseks fantasmagooriaks ja mängib ka ise peaosa, võimuka matriarhi järglast Margaritat, kes püüab oma vahenditega traditsiooni jätkata. Takistuseks kujuneb aga see, et Margarita järglane pole mitte tütar, vaid poeg, kelle elu tumestab ta stjuuardessist pruudi varajane hukk ning abielu pruudi õega tähendab pigem vihkamise karusselli.Litvinova pöörab tagurpidi mehekeskse ühiskonna järglaseteema, pöörates teistpidi ka kokkuleppelise mehelikkuse – emaliini pärimisega võtab Litvinova mehelt võimu, kuid jätab naisele ka õiguse valitseda läbi intriigide.Kira Muratova mälestusele pühendatud draama läbib Litvinova sõnul mitu dekaadi, tegevuskoht on sugukonna mõis, kuhu kõik aasta viimaseks tunniks kogunevad. Aja kulgu markeerib sära ja hiilguse taandumine, tegelaste välimuses suurt ei muutu, küll aga kogunevad pinged ja vihkamine. ""Põhjatuul"" on nauditav eelkõige lavakunstilise teostuse – kostüümide ja dekoratsioonide poolest, samas on ta üpris teatraalne ja jääb filmina pigem lohisevaks. Vene kinodesse jõuab film alles eeloleval nädalavahetusel.  
				Kaader filmist ""Destello Bravia"".
				Autor/allikas: pressimaterjalid
			Hispaania filmilavastaja Ainhoa Rodriguez pääseb oma debüüdis ""Destello Bravia"" inimese psüühele hoopis lähemale. Uhke butafooria asemel on tavaline külakolgas kusagil Hispaanias, aristokraatide asemel aga hoopis need, kes rikaste ja väärikate järel koristavad. Rodriguez võttis oma debüüdi üles Badajozi provintsis ja osatäitjateks saidki külaelanikud.""Destello Braviat"" võib nimetada ka maagiliseks realismiks, ühisjooni on nii Luis Bunueli kui ka Carlos Reygadase loominguga. Müstilise mõõtme lisab külaelanike argielule kirik oma protsessioonide ja pühakujudega. Tööst, ihadest ja alkoholist läbi imbunud argipäeva saadab veel mingi teine mõõde, mis ilmneb valguse, heli, ootamatute kaamerarakursside või konkreetse seletamatu stseenina. Ühtlasi on see kõik kujutatud omamoodi groteskses, karnevalilikus eneseiroonia võtmes.""Destello Bravia"" (""Mighty Flash"") näitab traditsioonilist patriarhaalset ühiskonda, kus naised on olnud sunnitud oma ihad ja tahtmised alla suruma ning kus ka religiooni on kasutatud eelkõige sellise võimukorralduse toetuseks.Rodriguez portreteerib XXI sajandi inimest, ühelt poolt vormivad teda jätkuvalt sajanditepikkused traditsioonid ja ühtlustav religioon, teiselt poolt aga tuleb peale uus ühtlustumislaine televisiooni ning tarbimiskultuurina. Rodriguez ei võta seisukohta, on see hea või halb, vormiline avangardsus kipub kohati küll saama omaette eesmärgiks, kuid see ei sega kaasa mõtlemast ega ära tundmast. "
err,26.03.2021 13:46,Välismaa,https://www.err.ee/1608156856/darmanin-strasbourgi-linn-lubas-turgil-sekkuda-prantsusmaa-siseasjadesse,Darmanin: Strasbourgi linn lubas Türgil sekkuda Prantsusmaa siseasjadesse,"Strasbourgi suurejoonelise mošee ehitamise rahastamist toetab Türgi valitsusega tihedalt seotud islamiorganisatsioon Milli Gorus Islamic Confederation. Sama organisatsioon keeldus eelmisel aastal toetamast Prantsusmaa valitsuse koostatud islamihartat. Harta toetajad samas lubasid loobuda poliitilisest islamist ja austada Prantsusmaa väärtusi, sealhulgas soolist võrdõiguslikust. ""Usume, et see munitsipaalamet ei peaks toetama välismaalaste sekkumist meie territooriumil,"" ütles Darmanin. Strasbourgi linnapea Jeanne Barseghiani sõnul on tegemist tavalise toetusega, mille käigus abistatakse ka kirikuid ja sünagooge. ""Riigiametnikud osalesid 2017. aastal ka mošee nurgakivi tseremoonial,"" ütles Barseghian.Strasbourg on ajaloolistel põhjustel vabastatud Prantsusmaa seadustest, mis keelavad religioosse tegevuse riikliku rahastamise. Islamiorganisatsiooni toetus moodustab 10 protsenti mošee ehituse maksumusest.Prantsusmaa president Emmanuel Macron teatas teisipäeval, et Erdogani valitsus sekkus Prantsusmaa presidendivalimiste kampaaniasse. ""See on tõestatav. Oht pole varjatud,"" ütles Macron.Türgi välisministeeriumi pressiesindaja Hamy Aksoy sõnul soovib Macron mõjutada sel nädalal toimuvaid EL-i Türgi teemalisi kõnelusi.Prantsusmaa on Euroopas kõige suurem Türgi kriitik. Erdogan samas juhib moslemimaailma kampaaniat, et Prantsusmaa võimud ei piiraks riigis poliitilise islami tegevust.Ehitamisel olev Strasbourgi mošeest saab Euroopa suurim islamipühakoda. Sinna on plaanitud ka raamatukogu ja kool. "
err,08.10.2020 20:37,Jalgpall,https://sport.err.ee/1144919/vaata-uuesti-tagasi-valjakule-jalgpalli-em-valikturniiri-play-off-mangud,VAATA UUESTI | Tagasi väljakule. Jalgpalli EM-valikturniiri play-off mängud,
err,27.02.2021 21:21,ilm,https://www.err.ee/1608125266/kevadine-ilm-kestab-veel-moned-paevad,Kevadine ilm kestab veel mõned päevad,"Ööl vastu pühapäeva alates Loode-Eestist pilvisus tiheneb ja ilm läheb sajule. Sajab lund ja lörtsi, Lääne-Eestis ka vihma. Puhub läänekaare tuul 3-9, pärast keskööd rannikualadel puhanguti 14 meetrit sekundis, vahendas ""Aktuaalne kaamera"".Õhutemperatuur ulatub öösel 0 kraadist kuni -5 kraadini, saartel kuni +2 kraadi, pärast keskööd see järk-järgult tõuseb.Pühapäeva hommikul pilved lääne poolt hõrenevad ja sajab peamiselt Ida-Eestis. Puhub lääne ja loodetuul 4-9, rannikul puhanguti 14 meetrit sekundis ning õhutemperatuur on -1 kuni +4 kraadi.Päeval on Lääne-Eestis selgem ja ilm, kuid Ida-Eestis pilvisem, kus sajab mitmel pool lörtsi ja vihma, pärastlõunal saju tõenäosus väheneb. Puhub loodetuul 4-9, rannikul kuni 14 meetrit sekundis, õhtuks tuul nõrgeneb. Õhutemperatuur on Ida-Eestis +1 kuni +4, Lääne-Eestis +4 kuni +7 kraadi.Uue nädala algus on enamasti selge taevaga ning nädala edenedes kandub siia pilvi juurde, mis hoiavad endas ka kerget sadu, nii lume kui ka lörtsina. Keskmised langevad öösel -2 kraadilt -4 kraadini ning päeval +6 kraadilt -1 kraadini. "
err,25.11.2020 13:35,Käsipall,https://sport.err.ee/1163476/servitile-ja-tallinnale-loositi-eurosarjas-vastased-tsehhist-ja-rootsist,Servitile ja Tallinnale loositi eurosarjas vastased Tšehhist ja Rootsist,"Euroopa klubikarikavõistluste tugevuselt kolmandas sarjas osalevad Eesti meeskonnad said teadupärast teisest eelringist mänguta edasi. Koroonaviiruse levikust tingitud piirangute tõttu otsustas EHF, et HC Tallinn edenes järgmisse ringi mängimata soomlaste Karjaa BK-46 vastu ning Serviti oli samal viisil ""üle"" Norra klubist Kolstad Handball.Serviti sai 32 parema seas loosi tahtel vastaseks 32-kordse Tšehhi ja Tšehhoslovakkia meistri Praha HC Dukla, kus mängib ka sinna eelmisel hooajal just põlvalaste ridadest siirdunud Martin Grištšuk. Dukla oli mullu hooaja peatamise hetkel kohalikus liigas teisel tabeliastmel ja jõudnud karikafinaali. Kolmel korral on Dukla võitnud Euroopa meistrite karika, kuid euroedu jääb siiski aastakümnete taha.""Dukla pole sel hooajal sama heas hoos, mis mullu. Nii et arvan, et saime ühe parematest võimalikest vastastest. Samas loosikorvis olid ka HK Drammen Norrast või FH Hafnarfjördur Islandilt. Vaatame, mis lähinädalad toovad ja kas mängud toimuvad või äkki mängivad tšehhid mõlemad kohtumised Põlvas,"" arutles Serviti peatreener Kalmer Musting Eesti käsipalliliidu pressiteate vahendusel.
										Serviti kohtub veerandfinaalis HC Tallinna konkurentsist lülitanud klubiga									Euroopa karikasarja kolmanda eelringi avamängud peaks toimuma 12. või 13. detsembril ning korduskohtumised nädal hiljem. Serviti peab loosi tahtel esimese mängu kodus, samas kui HC Tallinn alustab võõrsil. Pealinlaste vastaseks loositi Rootsi klubi Ystads IF, kel ette näidata kaks meistritiitlit, viimane hooajast 1991/92.Tänavust hooaega Rootsi meistriliigas on Ystad väga hästi alustanud ning on hetkel 19 punktiga teisel kohal. Liider HK Malmöst jäädakse vaid punktiga maha, kuid omatakse üht mängu varuks. Hooajal 2008/09 mängis samas meeskonnas Eesti 2003. ja 2005. aasta parim käsipallur Kaupo Palmar.""Rääkisin just Kaupoga, kelle 17-aastane poeg Kasper Palmar mängib Ystadi duubelmeeskonnas, kuid on registreeritud ka eurosarjakoosseisu. Nagu isagi, tegutseb poeg paremsisemisena, aga muidugi on esindusmeeskonnas sellel positsioonil legendaarne Kim Andersson,"" kommenteeris Tallinna peatreener Risto Lepp.""Ilmselt oli Velenje RK Gorenje kõrval tugevaim võimalik vastane selles loosikorvis, aga mul on väga hea meel võimaluse üle võrrelda võimeid sellise tippklubiga. Lisaks 38-aastasele Anderssonile, kes tegi võimsa karjääri THW Kielis, on meeskonnas näiteks veelgi kogenum ja Rootsiga olümpiahõbeda võitnud mängujuht Dalibor Doder,"" teadis Lepp. "
err,28.09.2020 11:26,Muusika,https://kultuur.err.ee/1140369/otseulekanne-loppenud-eesti-festivalid-mis-neist-saab,Otseülekanne lõppenud: Eesti festivalid – mis neist saab?,"Digikultuuriaasta ja Music Estonia seminaril Palo Alto Clubis mõtisklevad Eesti muusikaelu korraldajad festivalide ellujäämise üle digi- ja füüsilises maailmas. Millised on artistide, korraldajate, publiku ja teenustepakkujate kogemused ning kuidas jääda uues olukorras jätkusuutlikuks, arutavad Martin Ruus ja Mihkel Kübar Intsikurmu festivalist, Kristjan Hallik Pärnu Muusikafestivalist / ERSO-st, Helen Sildna Tallinn Music Weekist, Meelis Kubits Kultuuripartnerluse SA-st ning Tõnn Kuuli Teliast.  ""Eesti festivalid ja kontserdikorraldajad leidsid end COVID-19 piirangute tõttu raske valiku ees: kas jätta sündmus ära, lükata see edasi või kolida digikanalitesse. Nii mõnedki valisid viimase variandi ja mitu suurt festivali korraldati hübriidsel kujul. Mida me sellest kogemusest õppisime ja milliseid praktilisi järeldusi saame teha, selgubki arutelul,"" rääkis digikultuuriaasta projektijuht Martin Aadamsoo. 
										Otseülekanne lõppenud: seminaril ""Puuris või pilves"" uuritakse voogteatri võimalusi Eestis									Intsikurmu korraldas tänavu esmakordselt koos Teliaga hübriidse telefestivali ning Pärnu Muusikafestival ja Tallinn Music Weeki konverents toimusid samuti osaliselt digikujul.Music Estonia tegevjuhi Ave Tölpti sõnul on aeg teadmisi jagada. ""Eriti praegu, kui kontserdi- ja festivalikorraldus on taas raskendatud, on tähtis anda kogemusi, mida professionaalsed korraldajad on viimase poole aasta jooksul saanud. Peame leidma edasiminekuks uusi lahendusi ning sellised arutelud aitavad loodetavasti kaasa, et meil oleks valdkonnas ühine arusaam juba toimivatest võimalustest,"" peegeldas Tölpt. 2020. aasta kuulutas kultuuriministeerium digikultuuri teema-aastaks, mida veavad Eesti Rahvusraamatukogu, Eesti Rahvusringhääling, Eesti Filmi Instituut ning Muinsuskaitseamet. Music Estonia on Eesti muusikaettevõtete esindusorganisatsioon ja muusikaettevõtluse arenduskeskus, millel on tänaseks 80 liiget. Music Estonia on kujunenud mitmekülgseks kompetentsikeskuseks, mis pakub teenuseid muusikasektorile, esindab Eesti muusikat, muusikuid ning ettevõtteid rahvusvaheliselt, loob ja vahendab uusi kontakte, arendab koostöövõimalusi eri sektorite vahel, osaleb rahvusvahelistes projektides jpm.   "
err,11.05.2020 15:24,Eesti,https://www.err.ee/1088421/arnold-ruutel-err-ile-hea-tuju-on-koigi-meie-ettevotmiste-mootor,Arnold Rüütel ERR-ile: hea tuju on kõigi meie ettevõtmiste mootor,"Kuidas te end tänasel päeval tunnete? Kuidas on teie tuju ja tervis?Tervis on iga arvestades rahuldav, meeleolu on aga murelik seoses koroonaviiruse levikuga meil ja mujal.Kuidas te oma sünnipäeva tähistasite ja tähistate?Oleme abikaasaga kahekesi. Lapselapsed ja lapselapselapsed käisid meil külas. Vestlesime nendega õues. Ilm oli õnneks ilus.Kas tänavust sünnipäeva tuli seoses koroonaviirusega ka teistmoodi tähistada?Nagu ütlesin, tähistasime seda kehtestatud reegleid täites.Kuidas on teie elu mõjutanud eriolukord ja koroonaviirus?Eks see mõju ole samasugune nagu kogu Eesti kogukonnale. Oleme püsinud kodus, lapsed ja lapselapsed on meid varustanud toidu ja muude elutähtsate tarbeesemetega. On rõõm, et oleme seni suutnud jääda ""negatiivseteks"".Kuidas valitsus ja ühiskond on koroonaviiruse ohjeldamisega toime tulnud?
										Galerii: Arnold Rüütli maja Maarjamäel on vaikselt valmimas									Nõustun, et valitsus on koroonapandeemia ohjamisega hästi toime tulnud. Ja ka ühiskond on seni käitunud vastutustundlikult.Mida soovitate inimestele, kes hoiavad teistest eemale, püsivad kodus ja keda kogu see sotsiaalne eraldatus hakkab juba ahistama? Kuidas säilitada sellises olukorras terve mõistus ja hea tuju?Eestlased  on ikka  olnud  kodu- ja perekeskne rahvas.  Ma ei kasutaks sõna ""ahistamine"". Elutempo üleskruvimine nende organisatsioonide poolt, kes meie rahva globaalse liikumise pealt kasumit teenivad, on muidugi mõistetav. Hea tuju on kõigi meie ettevõtmiste mootor.Lõpetuseks natuke poliitikast. Mis te arvate Eesti poliitika seisust?Jään endiselt seisukoha juurde, et minul kui endisel presidendil ei sobi jooksvasse poliitikasse sekkuda.Milliseks te hindate presidendi ja valitsuse suhteid? Need on olnud keerulised, kuidas peaksid mõlemad pooled teineteise suhtes käituma?Eriarvamused on endastmõistetavad. Ühiste seisukohtade kujundamiseks tuleks kokku saada, kaasates ka vastava valdkonna teadlasi. "
err,01.01.2021 13:39,Eesti,https://www.err.ee/1225555/jargmine-kogus-koroonavaktsiini-jouab-eestisse-uuel-nadalal,Järgmine kogus koroonavaktsiini jõuab Eestisse uuel nädalal,"Terviseameti meedianõunik Eike Kingsepp kinnitas ERR-ile, et järgmisel nädalal saabub Eestisse 9750 doosi koroonavaktsiini.Esimesed 9750 doosi vaktsiini saabus Eestisse 26. detsembril ning nädala jooksul on esimesed inimesed ka juba vaktsiinisüsti saanud. Seni on Eestis koroonaviiruse vaktsiini saanud 2487 inimest. Kingsepa sõnul peaks järgmistel nädalatel saabuvate dooside kogus kasvama, kuna jaanuari lõpuks loodetakse vaktsineerida enamik meditsiinitöötajatest.Koroonavaktsineerimise eesmärk on kaitsta riskirühmi, kellel on suurem tõenäosus nakatuda või kelle nakatumisel võib haigus kulgeda raskemalt, ennetada ja vähendada COVID-19 põhjustatud haigus- ning surmajuhtumeid, vähendada koormust tervishoiusüsteemile ja majandusele ning kindlustada ühiskonnaelu normaalset toimimist.Esmajärjekorras võimaldatakse vaktsineerimist tervishoiutöötajatele ning tervishoiuasutuste töötajatele, hooldekodude töötajatele ja elanikele ning üle 70-aastatele ja teatud diagnoosidega inimestele, kellel võib tervise tõttu olla COVID-19 haiguse kulg raskem.Niipea kui Eestisse jõuab piisavas koguses COVID-19 vaktsiine, võimaldatakse vaktsineerimist ka teistele sihtrühmadele ja kogu elanikkonnale. "
err,16.11.2020 09:41,Arvamus,https://www.err.ee/1159497/ivar-raig-mets-kui-eesti-kultuuri-kese,Ivar Raig: mets kui Eesti kultuuri kese,"Käesoleva aasta oktoobris andis Eesti Kultuuri Koda mittetulundusühingule Eesti Metsa Abiks (EMA) üle Kultuuri Tegu 2019 tiitli järjekindla töö eest Eesti metsade olukorrale tähelepanu juhtimisel. Viimase nelja aasta jooksul on EMA panustanud aruteludesse raiemahtudest, metsade majandamisest ja metsakultuuri arendamisest.Värskelt loodud mittetulundusühingu Saku Valla Metsa Kaitseks juhatuse liikmena hindan Eesti Metsa Abiks tegevust väga kõrgelt ka kohalike kogukondade nõustamisel, mis on aidanud kaasa positiivsetele tulemustele Saku aleviku metsade kaitsel ja lageraie vastu astumisel.EMA kodanikuühendus sai spontaanse liikumisena alguse 2016. aasta detsembris eesmärgiga juhtida jätkusuutmatuks paisunud metsapoliitika tagasi säästvale rajale. Vahetult pärast liikumise sündi tulid Eesti mäletatavasti suuremad puidutöösturid avalikkuse ette hiiglasliku tselluloositehase ehitamise kavatsusega, mistõttu sai EMA esimeseks suuremaks projektiks Tartu lähistele planeeritud tehase ehitamise ärahoidmine.Hiljem tulid Eesti Metsa Abiks liikumisega tugevate liitlastena kaasa ka kodanikuühendus Emajõe Elu Hoieldes ning teadlasi ja kultuuriinimesi ühendav Tartu apell.Juba esimene tegevusaasta möödus hoogsa looduskaitselise töö tuules, mis tõi EMA-le keskkonnaministeeriumi korraldatud konkursil ""Aasta keskkonnategu 2017"" ka rahvahääletuse lemmiku tiitli. Nelja tegevusaasta jooksul on julgustatud kodanikke üle kogu Eesti kohalikke looduskaitseorganisatsioone moodustama ja kodukeskkonna kaitseks selga sirgu ajama.
										Mart Erik: aitab kraaklemisest ja tehkem metsanduse arengukava valmis (6) Koostöös kohalike elanikega on päästetud metsi Harku järve ääres, Lohusalu rannas, Kurgja põlistel aladel ja mujal Eestis. Samuti on kohalikke toetatud kogukonnametsade kaitsel Riigimetsa Majandamise Keskuse raiete eest Kuusalus, Kosel, Suurupis ja teistes piirkondades, mille elanikud on abi leidmiseks Eesti Metsa Abiks ühenduse poole pöördunud.""Keskkonnaamet on seni kodanikuühenduse ettepanekud suures osas tagasi lükanud, kuid üksikud võidud on andnud siiski uut jõudu ja lootust.""EMA jälgib pidevalt ka kaitsealadel toimuvat. Nad teevad ettepanekuid looduskaitseala kaitse-eeskirja muutmiseks. Eesti Metsa Abiks üritab seista vastu lageraietele looduskaitsealadel, aga ka mule majandustegevusele, sealhulgas maaparandustöödele. Keskkonnaamet on seni kodanikuühenduse ettepanekud suures osas tagasi lükanud, kuid üksikud võidud on andnud siiski uut jõudu ja lootust.Nii näiteks otsustas keskkonnaamet peale EMA poolset ettepanekut liita Tilga looduskaitsealale 1,4 hektari suurune loodusmetsaala. Samuti nõustuti soovitusega keelata Alliku looduskaitsealal uue maaparandussüsteemi rajamine ning veekogude veetaseme ja kaldajoone muutmine.EMA on vaidlustanud ka hulgaliselt looduskaitsealade ja kaitsealuste liikide elupaikade raieid ning pöördunud osade juhtumite lahendamiseks ka kohtu poole. Neist olulisem on Mustjõe metsise kaasus, kus EMA palus 21 metsateatise kehtetuks tunnistamist. Vaidlustatud metsateatistega on anti luba harvendus-, sanitaar- ja lageraieks ca 95 ha suurusel alal metsise elupaikades, mis asuvad Mustjõe metsise püsielupaiga piiranguvööndis.
										Piret Räni: võimalustest lõpetada metsasõda									Kuna esimese astme kohus leidis, et keskkonnaameti poolt Mustjõe metsise elupaigas lubatud raiete kahjulik mõju metsisele ei ole piisavalt tõendatud, siis tellis EMA metsise kaitse ekspertidelt raietegevuse mõju hindavad analüüsid.Eksperthinnangutele tuginedes tegi kodanikuühendus kohtule apellatsioonikaebuse, tõendades spetsialistide uuringutele tuginedes raiete kahjulikkust kaitsealusele linnuliigile. Hetkel on kaebus kohtus menetlemisel ning kui õiguse peaks saama kodanikuühendus, siis on sellel otsusel oluline mõju kaitsealuste liikide elupaikades lubatavale raietegevusele laiemalt.EMA tegevuse üks oluline suund on ka headest metsamajanduspraktikatest teavitamine ning ühiskonna harimine metsanduslikel teemadel. Levitatakse teavet lageraiele alternatiivsete raiemeetodite kohta, samuti vajaduse kohta väärindada raiutavat puitu võimalikult kauakestvateks toodeteks.Informeeritakse puidu varumisele alternatiivsete metsakasutuse viiside, nagu loodusturism ja korilus, tähtsuse ja potentsiaali kohta. Korraldatakse metsateemalisi konverentse, hariduslikke loodusmatku ja rahvalaagreid. Tegeletakse ka metsa kui Eesti kultuuri keskme teadvustamisega ja looduslike pühapaikade kaitse vajaduse rõhutamisega.EMA aitas koostada MTÜ Saku Metsa Kaitseks tarvis kogukonna ettepanekud RMK raiekavade parandamiseks Saku alevikus kuue metsaraie langi jaoks ning tänu nendele ettepanekutele õnnetus Sakus päästa enam kui 300 puu mahasaagimine, sealhulgas päästeti suure ökoloogilise väärtusega ja suhteliselt haruldane sanglepikusalu Tallinna ringtee ääres, mis on ühtlase tähtsaks tuule, müra ja saatetõkkeks kohalike elanike jaoks.Edasine koostöö Saku MTÜ ja EMA vahel saab olema eelkõige metsaseadusandluse muutmise ja kohalike omavalitsuste kõrgendatud avaliku huviga (KAH) aladel metsaalaste õiguste seadusliku suurendamise suunal.Lisaks kodumaisele teavitustööle tegeleb EMA tulemuslikult ka metsaprobleemide tõstatamisega rahvusvahelise üldsuse silmis. 2018. aastal toimus Eestis EMA eestvedamisel üle kogu maailma tegutsevaid metsakaitseorganisatsioone koondava Forest Movement Europe'i (FME) ja Environmental Paper Networki (EPN) võrgustike iga-aastane kohtumine, mis tõi eestlaste metsaprobleemid globaalse haardega võrgustike tähelepanuvälja.EMA kaasabil on ilmunud üle kümne artikli rahvusvahelises meedias, sealhulgas National Geographicus ja The Ecologistis. Samuti on leitud mitmeid tugevaid liitlasorganisatsioone üle kogu maailma. Rahvusvahelise töö üheks põhisuunaks on võitlus puidulise biomassi masspõletamise vastu energeetikas, mille on hukka mõistnud ka Euroopa Akadeemiate Nõukogu.Eesti Kultuuri Koja liikmena soovin kodanikuühendusele Eesti Metsa Abiks edasist edu ning järjekindlat tegevust Eesti metsapoliitika parandamisel ja looduskeskkonna hoidmisel.  "
err,20.02.2021 18:09,Iluuisutamine,https://sport.err.ee/1608117619/eva-lotta-kiibus-asus-tallinnas-liidriks,Eva-Lotta Kiibus asus Tallinnas liidriks,"Isiklikule rekordile 1,81 punktiga alla jäänud Kiibusest ei jäänud kaugele ka Austria esindaja Olga Mikutina (63,19). Kolmandat kohta hoiab esimese päeva järel rootslanna Josefin Taljegard (58,72).Eestlannadest mahtusid esikümnesse veel ka Kristina Škuleta-Gromova, kes on 49,15 punktiga seitsmes ja Gerli Liinamäe, kes on 48,44 punktiga kümnes.""Kindlasti olen rahul. Suutsin päris rahuliku seisundiga selle kava läbi viia. Isegi tunda naudingut, mitte karta terve kava. Kindlasti olen sammu trepiastmel üles astunud võrreldes Eesti meistrivõistlustega,"" lausus Kiibus ERR-ile. ""Kõik asjad on pisut paremad. Eks see pusle laotub jälle vaikselt tagasi kokku.""Kolme nädala eest toimunud Eesti meistrivõistlustel edestas ta Gerli Liinamäed kõigest 0,31 punktiga. Kindlasti jättis toona esitusele jälje läbipõetud koroonaviirus.""Ma ei saa öelda, et oleksin kehaliselt päris valmis, aga treenime hetkel targalt,"" ütles Kiibus. ""Panustame [treener Anna Levandiga] igasse trenni, et sellest saaks maksimumi, aga ei veeda kümme tundi päevas jääl. Üritame treeninguid võimalikult targalt läbi viia.""Tänavusel võistlusel on Kiibuse sõnul väga tugev konkurents. ""Olin väga üllatunud, kui nägin stardinimekirju. Ma arvan, et Annale on see väga suur au ja mulle väga hea võistlus enne MM-i.""Meesüksiksõitu asus lühikava järel juhtima Eesti meister Aleksandr Selevko, kellele kohtunikud andsid 77,30 punkti ehk 3,57 vähem kui mullusel juunioride MM-il isiklikuks rekordiks. Teise koha hõivas prantslane Romain Ponsart (73,68) ja kolmanda bulgaarlane Larry Loupolover (65,75).Vaata ka ETV spordisaate lugu:  Ülekande alguseni jäänud Ülekanne on lõppenudOTSEKopeeri HTML kood.Jaga 12   00:00 / 00:00LiveLaadimine   "
err,13.04.2021 06:39,uudised,https://www.err.ee/1608174355/eesti-erivaelased-malis,Eesti eriväelased Malis,"Valitsus otsustas 2019. aasta septembris kaitseministeeriumi ettepanekul suurendada kaitseväe osalust Prantsusmaa juhitavas sõjalises operatsioonis Barkhane Malis. Otsustati panustada strateegilise võimega ja saata sinna Eesti eriväelased, et teha koostööd Prantsuse eriväelastega Mali relvajõudude nõustamisel.Nii alustasidki sihtüksuses Takuba teenistust Eesti eriväelased koos teiste kaitseväe spetsialistidega 2020. aasta juulis. Mali sõdureid õpetades ja juhendades täideti erioperatsioonidele omast võimete kordistaja rolli. Selle sihtüksuse ülesanded on korraldada väljaõpet, anda sõjalist nõu ja toetada Mali relvajõude erioperatsioonidel Islamiriiki rajavate terroristide vastu.Kohalike olude tundmineNende ülesannete täitmiseks on vaja kogenuid ja hea väljaõppega pühendunud eriväelasi ning kaitseväe spetsialiste. Peale kaitseväes hästi sissedrillitud sõjalise pedagoogika valdamise (seleta, näita, tee ja harjuta) peavad nad oskama rääkida ka kohalikku keelt. See on omane just eriväelastele, sest kohaliku keele oskus kordistab ülesannete täitmise edukust.Eriväelased peavad mõistma ka Mali kultuuri ja religiooni. Kõik see toetab võõra keskkonna tundmist – ikka selleks, et saavutada liitlaste usaldus. See aitab ka paremini nõustada Mali relvajõudude ohvitsere ja sõdureid erioperatsioonide planeerimisel. Vajaduse korral tuleb neid juhendada rasketes olukordades keerulisel maastikul.Kogemused, mille erioperatsioonide väejuhatus on saanud nii Afganistanist kui ka Senegalist, hõlbustavad niisuguste ülesannete täitmist. Õpikogemusi on jagatud ka koos teiste NATO erioperatsioonide üksustega üheskoos harjutades. Nüüdseks saame arvesse võtta ka igalt järgnevalt Mali rotatsioonist saadud väärtuslikke kogemusi võimalike tuleviku ülesannete jaoks
										Harri Tiido: Venemaa huvide laienemine Aafrikas									Parim tunnustus nii Eesti kui ka Prantsuse eriväelastele on koos Mali eriväealastega läbitehtud operatsioonide tulemused. Takuba sihtüksuse erioperatsioonide efektiivsust on esile tõstnud ka meie liitlase Prantsusmaa kindralid.Maksimaalne eduvõimalusEsimene Eesti eriväelaste üksus siirdus Malisse koos samaväärse Prantsuse eriväelaste üksusega juunis. Koos pandi Takuba sihtüksuse edasisele arengule nurgakivi. Samal ajal komplekteerisid Mali relvajõud kompanii nimetusega ULRI (unité légère de reconnaissance et d'intervention). Euroopa eriväelased hakkasid selle üksuse mentoriteks.Õigupoolest on tegemist kerge mobiilse luure- ja löögiüksusega. Enamikul malilastest oli teatav sõjaline väljaõpe varasemast olemas. Eesti ja Prantsuse eriüksuste hooleks jäi kompaniitaseme väljaõppe ühtlustamine ja üldise väljaõppe taseme tõstmine. Ikka selleks, et tulevaste erioperatsioonide eduvõimalus oleks maksimaalne.Väljaõpe koosnes laskeharjutusest, meditsiiniõppest, transpordivahendite kasutamise õppest ja väikeüksuste liikumise harjutamisest maastikul. Lisaks toimus järjepidevalt ülemate tasandil niinimetatud ""ilma püssi pauguta"" nõustamine.Esimeses etapis, enne erioperatsioone, õppisime veelgi paremini tundma kohalikku kultuuri, kombeid ja mõttekäiku. See pani aluse üksteise mõistmisele lahinguväljal ning usalduse ja küünarnukitunde tekkimisele.Oskus kuulataOluline on mõsta, et erioperatsioonide puhul tähendab nõustamine ja abistamine Mali relvajõudude lahinguvõime kasvatamist. Lahingutegevuseks vajaliku moraali tõstmine aitab iseseisvalt hakkama saada. Sama oluline on arusaam, et Mali kompanii ei ole mitte eraldi allüksus, mida eriväelased juhivad, vaid on eelkõige võrdväärne, lahinguvälja ja kohalikke olusid peensusteni tundev partnerüksus.
										Venemaa julgeolekupoliitilised ja sõjalised arengud									Erioperatsioonidel ei ole nõustamine mitte kunagi ühepoolne protsess, vaid hoopis vastupidi. Kõik algab oskusest õppida ja kuulata kohalikke. See on omaette oskus. Paljudele õpetatakse seda pedagoogika teooriatundides, aga eriväelased järgivad seda ka päriselt.Seega tuleb ennekõike kuulata Mali kompanii juhtkonna soovitusi, kuidas tegutseda kohalikes oludes. Alles siis juhendada neid erioperatsioonide planeerimisel, ettevalmistamisel ja täideviimisel. Erioperatsioonidel kasvas malilaste enesekindlus. See ongi erivägede põhieesmärk – kohalikud võitlejad peavad suutma iseseisvalt ülesandeid täita.Terrorism ei tunne riigipiireMärkimist väärib ka Mali kliima. Sihtüksuse rotatsioon algas ajal, mil temperatuurid ulatusid kuni 50 soojakraadini. Põuale järgnenud vihmaperiood oli Saheli piirkonnas tavapärasest vesisem ja see seadis piiranguid. Erioperatsioonid malilastega viisid meid põhibaasist sadade kilomeetrite kaugusele Sahara kõrbe. Sujuvaks liikumiseks oli maastiku tundmine oluline.Operatsioonialal kogenud Prantsuse eriväelaste kirjeldus oli teravalt täpne: üks päev vihma võrdub kolme päevaga läbimatut maastikku. Kohalikke olusid teades ja riske arvesse võttes, korraldati erioperatsioonidele omaselt kolmenädalane operatsioon Liptako Lõuna piirkonnas. Mõõtmetelt oli ala sarnane Eesti territooriumiga. Rasketes oludes läbiti 1200 kilomeetrit ja tarbiti 2800 liitrit vett.Sihtüksuse Takuba eriväelastel on terrorismivastases võitluses strateegiline mõju. Terrorism ei tunne riigipiire. Islamistlikud terroriorganisatsioonid tahavad 2014. aastal loodud ning hiljem purustatud Islamiriiki nüüd Aafrikas Saheli piirkonnas uuesti üles ehitada. Euroopa ülekülvamine terrorilainega on üks osa Islamiriigi strateegiast.Et seda ei juhtuks, peame andma oma panuse koos liitlastega Malis. Peame ära hoidma, et islamiäärmuslased ei saaks Aafrikas oma tugipunkte luua. Kui see neil õnnestuks, siis järgmise sammuna hakatakse kalifaati looma. Erioperatsioonid on alati strateegilistes tulipunktides. Seal on kõige efektiivsem koos liitlastega islamistide vastu võideldes ennetada meid kõiki ähvardavaid ohtusid. "
err,28.09.2020 14:54,Jalgpall,https://sport.err.ee/1140465/saku-kindlustas-teist-kohta-kalju-teenis-esimesed-punktid,"Saku kindlustas teist kohta, Kalju teenis esimesed punktid","Vooru keskses mängus suutis Saku Sporting võõral väljakul alistada 1:0 oma lähima rivaali Tallinna Kalevi ning kindlustas sellega teist kohta. Mängu ainuke värav sündis 64. minutil, kui Ulrika Tülp saatis karistusalas palli kindlalt posti kõrvale. Sporting edestab tänu võidule kolmandal positsioonil paiknevat Kalevit nüüd seitsme punktiga.Tabeliliider FC Flora astus ühe sammu kaugusele tiitli kindlustamisest, kui viimati teeniti koduväljakul 9:0 võit Pärnu Vapruse üle. Kolme väravaga oli kohtumise resultatiivseim vahetusest sekkunud Saron Läänmäe. Kaks tabamust said kirja Getter Saar ja Katrin Loo, ühe värava lisasid Kelly Rosen ja Ariina Mürkhain. Järgmises voorus ootab Florat ees lahing Sportinguga ning võidu korral jääks liider teistele püüdmatusse kaugusesse. Vaprus on 15 kohtumisega kirja saanud 22 punkti ja sellega ollakse neljandal tabelireal.Tabeli teises pooles väljus Põlva Lootos Viljandi kunstmuruväljakul toimunud heitlusest 4:2 võiduga Tuleviku ja Suure-Jaani Unitedi ühendnaiskonna vastu. Võitjate poolelt sai kübaratriki kirja Ave-Lii Laas ning ühe värava lisas Kristin Kukli. Ühendnaiskonna tabamuste autoriks oli Gerli Israel. Lootos hoiab 20 punktiga viiendat kohta ning ühendnaiskond järgneb neile 17 punkiga.Nõmme Kalju sai kirja oma hooaja esimesed punktid, kui Hiiu kunstmurustaadionil peetud mängus alistati 1:0 Tartu Tammeka. Kohtumise tabamus sündis teisel poolajal penaltist, mille realiseeris Marta Liisa Staalfeldt. Kalju hoiab kolme punktiga endiselt kaheksandat kohta, Tammeka on nende ees seitsme punktiga. "
err,20.08.2020 11:50,Välismaa,https://www.err.ee/1125607/moskvas-tehti-1500-hoonele-pommiahvardus,Moskvas tehti 1500 hoonele pommiähvardus,"""Tunni jooksul saabusid pommihoiatused kõigi Moskva metroojaamade, kõigi riigiteenuseid pakkuvate keskuste, 90 rajoonikohtu ja rohkem kui 750 hotelli kohta,"" rääkis anonüümne ametnik uudisteagentuurile Interfax. Samuti teatati pommidest mitmes bussijaamas, 350 kaubanduskeskuses ja mitmekümnes meditsiiniasutuses.Võimud kusagilt lõhkekehi ei leidnud, kuid hoonetest sunniti välja tänavatele siiski ligi 25 000 inimest.Pommirühmad pidid hoiatuse järel neljapäeva hommikul kontrollima ka Doni-äärse Rostovi oblastikohtu hoonet, kõiki Nižni Novgorodi kohtuid, rohkem kui kümmet Volgogradi oblasti kohut, samuti Kaasani ja Krasnojarski kohtuid. Habarovskis otsiti pommi lennujaamas, mistõttu peatus mõneks ajaks lennujaama töö. Novosibirskis tehti pommiähvardusi kohtutele, lasteaedadele, postkontroritele ja hoiukassadele.Massiliste pommiähvarduste laine sai Venemaal alguse 28. novembril. Kuni koroonakarantiini kehtestamiseni pidid võimud nendele reageerima praktiliselt igal tööpäeval. Märtsis aga hakkasid anoomsed hoiatajad ""mineerima"" reisilennukeid, märkis Interfax.Neljapäevane hoiatustelaine olevat kõige massilisem sel suvel, ütles Interfaxi allikas. "
err,24.04.2021 22:07,Välismaa,https://www.err.ee/1608190189/afp-maailmas-on-manustatud-miljard-covid-19-vaktsiini,AFP: maailmas on manustatud miljard COVID-19 vaktsiini,"Vähemalt 1 002 938 540 vaktsiiniannust on manustatud 207 riigis ja territooriumil, selgus AFP andmetest, mis tuginevad ametlikele andmetele. Enam kui pooled nendest ehk 58 protsenti on antud kolmes riigis: USA-s 225,6 miljoni doosi, Hiinas 216,1 miljonit doosi ja India 138,4 miljonit doosi. Vaktsineeritud elanikkonna protsendi poolest on esikohal Iisrael. Kuus iisraellast kümnest on vaktsineeritud täiel määral. Iisraelile järgneb Araabia Ühendemiraadid (AÜE), kus vaktsiini on saanud 51 protsenti elanikkonnast ja Suurbritannia 49 protsendiga. Euroopa Liidus on manustatud 128 miljonit doosi 21 protsendile liidu elanikkonnast. Maltas on vaktsineeritud 47 protsenti elanikest, Ungaris 37 protsenti. Üle terve maailma on vähem kui kuu aja jooksul manustatud vaktsiinidooside arv kahekordistunud. Kuigi enamik vaesemaid riike on alustanud oma vaktsineerimisprogrammi, peamiselt tänu programmile COVAX, siis vaktsineerimine on rohkem olnud kõrgema sissetulekuga riikide privileeg. Maailmapanga andmetel on 47 protsenti vaktsiinidoosidest saanud kõrgema sissetulekuga riigid, kus elab 16 protsenti maailma elanikkonnast. Madala sissetulekuga riikides on manustatud 0,2 protsenti vaktsiinidest. Umbes 12 riiki pole veel vaktsineerima hakanud, nende seas seitse Aafrika riiki (Tansaania, Madagascar, Burkina Faso, Tšaad, Burundi, Kesk-Aafrika vabariik ja Eritrea). Kolm  asuvad Okeaanias: Vanuatu, Samoa ja Kiribati. Üks asub Aasias, Põhja-Korea, ja üks Kariibi regioonis, Haiti. Kõige enam on vaktsineerimiseks kasutatud AstraZeneca ja Oxfordi ülikooli vaktsiini.  "
err,12.08.2020 14:08,Välismaa,https://www.err.ee/1123067/sotimaal-soitis-reisirong-roobastelt-valja-on-ka-kannatanuid,"Šotimaal sõitis reisirong rööbastelt välja, on ka kannatanuid","Õnnetus juhtus Stonehaveni lähistel, vahendasid BBC ja Reuters.""Saime kell 9.40 teateid, et Stonehaveni lähistel on rong rööbastelt maha sõitnud. Päästeteenistused on praegu sündmuskohal,"" ütles Šoti politsei pressiesindaja. Õnnetuspaika saabus umbes 30 päästeatuto, nende seas kopter.Šotimaa esimene minister Nicola Sturgeon kinnitas, et õnnetusse sattus reisirong ning mitu inimest on saanud raskelt kannatada. Uudisteagentuur Press Association teatas allikatele tuginedes, et väidetavalt sai rongijuht surma ning hukkunud võib olla veel üks inimene.Sturgeon nimetas juhtunut väga tõsiseks. Sturgeoni sõnul juhtus õnnetus raskesti ligipääsetavas kohas.Rong, mis rööbastelt maha sõitis, koosneb kahest vedurist ning neljast vagunist. Väidetavalt on rööbastelt maha jooksnud ees olev vedur ja kolm vagunit.Sotsiaalmeediasse postitatud videost on näha sündmuskohal suitsu tõusmas.Huge billowing black smoke from train on fire after derelailing near Stonehaven. pic.twitter.com/Rk01bS5RLI
— Chris Harvey (@ChristopherHarv) August 12, 2020#Stonehaven: The train derailment happened following a night of severe flooding in the area, local media reports.  pic.twitter.com/sayCnFOfJV
— I.E.N. (@BreakingIEN) August 12, 2020Network Rail teatas, et uurib, mis rööbastelt mahasõidu põhjustas. Samas andis ettevõte Twitteris teada, et piirkonnast on tulnud teateid maalihkest.Mitmel pool Kesk- ja Ida-Šotimaal on paduvihmad ja äikesetormid toonud kaasa üleujutusi ning häirinud seetõttu rongiliiklust. Kohalikel andmetel oli ka Stonehavenis möödunud ööl üleujutus.We are working alongside the emergency services to respond to an incident involving a train near Stonehaven. It is too early to confirm the exact nature and severity of the incident and more details will be made available once known.
— Network Rail Scotland (@NetworkRailSCOT) August 12, 2020We're assisting the emergency services with an incident near Stonehaven and will provide more information when available.
— ScotRail (@ScotRail) August 12, 2020 "
err,06.07.2020 15:45,Eesti,https://www.err.ee/1109793/riigikogu-haaletas-reformierakonna-pakutud-valismaalaste-seaduse-muudatuse-vastu,Riigikogu hääletas Reformierakonna pakutud välismaalaste seaduse muudatuse vastu,"Reformierakonna eelnõuga oli plaanis pikendada 17. märtsi seisuga Eestis tööd omavate välistööjõu töölube 31. detsembrini 2020. Lisaks oli eelnõu seletuskirjas märgitud, et eelnõu eesmärk on hoida juba Eestis töötavat välistööjõudu, mis täidab vajaduste lünki, mida tööjõu vaba liikumise peatumisel ei saa täita Eesti elanike arvel.Ettepaneku eelnõu esimesel lugemisel tagasi lükata tegi Eestimaa Konservatiivse Rahvaerakonna fraktsioon. Selle poolt hääletas 52 ja vastu 42 saadikut.Riigikogu liige Jürgen Ligi (Reformierakond) ütles eelnõud tutvustades, et lühiajalisest tööjõust moodustavad 3/4 ukrainlased, kes töötavad eelkõige ehituses, laonduses ja transpordis. Põllumajanduses on võõrtööliste osakaal Ligi sõnul küll väiksem, kuid praegu on näiteks maasikakasvatuse näol negatiivsed tulemused juba käes.
										Välismaalaste seaduse uus eelnõu annaks rohkem võimu nii ministrile kui PPA-le									""Siin on eredalt näha see, kuidas valitsus narrib korraga põldu, narrib toitu ja narrib oma kodanikke,"" ütles Ligi.Riigikogu põhiseaduskomisjoni esindaja Andrei Korobeinik (Keskerakond) ütles, et komisjonis esindasid valitsuse seisukohti siseministeeriumi rändepoliitika osakonna ametnikud Ruth Annus ja Annika Murov.""Ettekandjad leidsid, et vajalikud leevendused on juba eelnevate seaduste ja määrustega tehtud. Sellega jäid valitsuse esindajad eelnõu algatajaga ja ka mõne teise komisjoni liikmega eriarvamusele,"" sõnas Korobeinik.Koalitsiooniparteid leppisid esmaspäeva hommikul kokku, et hooajatöödeks lubatakse vajalik võõrtööjõud Eestisse, samas kehtestatakse senisest karmimad palga- ja tervishoiunõuded.Reformierakonna juht Kaja Kallas ütles ""Aktuaalsele kaamerale"", et valitsus asus tegutsema opositsiooni survel.""Opositsiooni survel valitsus võttis jalad kõhu alt välja ja /.../ lahendas osaliselt selle probleemi, mille nad ise on tekitanud,"" ütles Kallas.Martin Helme ütles meie portaalile, et need võõrtöölised, kelle Eestis viibimise aeg saab 31. juulil täis, peavad igal juhul lahkuma.Valitsuse otsus puudutas ka välistudengeid. ""Suures pildis valitsus soovib Eestist teha suletud provintsi ja tänase otsuse hind tundub olevat välistudengite Eestist eemale peletamine, mida me saame juba täpsemalt teada sügisel,"" kommenteeris Kallas.Kaja Kallase sõnul tuli valitsuse otsus hilja, sest hävinud saagi näol on juba kahju sündinud.  Ülekande alguseni jäänud Ülekanne on lõppenudOTSEKopeeri HTML kood.Jaga 12   00:00 / 00:00LiveLaadimine   "
err,26.01.2021 12:30,Raadiouudised,https://www.err.ee/1608086551/ida-virumaa-turismiklaster-soovib-taastada-kulaliste-usaldust,Ida-Virumaa turismiklaster soovib taastada külaliste usaldust,"Tähelepanu juhitakse ka sellele, et maakond on suur ja eripalgeline ning suurlinnades olevatest koroonakolletest on maakohad jäänud tavaliselt  puutumata. Jätkab Rene Kundla. "
err,02.08.2020 20:25,Raadiouudised,https://www.err.ee/1119716/politsei-ja-piirivalveameti-arvates-voiks-paastevestide-kandmine-olla-vaikelaevade-valistekil-kohustuslik,Politsei- ja piirivalveameti arvates võiks päästevestide kandmine olla väikelaevade välistekil kohustuslik ,Anete Hela Pulk. 
err,09.01.2021 06:11,Välismaa,https://www.err.ee/1233562/biden-andis-marku-et-ei-toeta-trumpi-tagandamist-enne-lahkumist,"Biden andis märku, et ei toeta Trumpi tagandamist enne lahkumist","""Kiireim viis selleks on meie ametissevannutamine 20. jaanuaril,"" lausus Biden, kes annab ametivande 20. jaanuaril. ""Mis tegelikult enne või pärast toimub, on kongressi otsustada. Kuid mina ootan kannatamatult seda, et ta ametist lahkub.""Biden suhtles ajakirjanikega oma kodulinnas Wilmingtonis kaks päeva pärast seda, kui Trump julgustas oma toetajaid kongressi peale marssima. Kongressi demokraatidest liidrid on üha innukamalt üritamas teda teist korda presidentuuri ajal ametist tagandada. Seni ei ole see mõte vabariiklaste seas kuigivõrd toetust leidnud, kuigi ka nemad on häälekalt Trumpi käitumise hukka mõistnud. Tegemist oli Bideni esimese laiendatud reaktsiooniga juttudele Trumpi võimalikust tagandamisest või asepresident Mike Pence'i veenmisest käivitama presidendi ametist kõrvaldamiseks põhiseaduse 25. parandust. Bideni kõhklused tagandamise toetamisel peegeldavad tõsiasja, et ta on niigi silmitsi tohutu väljakutsega siluda lõhesid USA ühiskonnas. ""Meie kavatseme teha oma tööd ja kongress võib otsustada, kuidas edasi liikuda,"" ütles BidenTrump on teatanud, et kavatseb võimu reeglitekohaselt üle anda.USA esindajatekoja vähemuse liider vabariiklane Kevin McCarthy avaldas reedel vastuseisu uutele jõupingutustele tagandada Trump enne tema ametiaja lõppemist, öeldes, et see samm lõhestaks riiki veelgi rohkem.Kuigi Trumpi-meelse rahvahulga tungimine kongressihoonesse oli ""vastuvõetamatu ja ebademokraatlik"", leiab McCarthy, et ""presidendi tagandamine, kui tema ametiaega on järel vaid 12 päeva, ainult lõhestaks meie riiki veelgi rohkem"".McCarthy, kes kogu Trumpi nelja-aastase ametiaja on olnud üks tema mõjukamaid toetajaid kongressis, ütles, et ta suhtles reedel Joe Bideniga ning kavatseb ""rääkida temaga, kuidas me peame tegema koos tööd, et alandada temperatuuri ja ühendada riik lahendamaks Ameerika väljakutseid"".Biden tervitas Trumpi otsust mitte osaleda tema ametissevannutamiselBiden tervitas ühtlasi president Donald Trumpi avaldust, et ta ei osale 20. jaanuari ametissevannutamisel, nimetades seda heaks asjaks. ""Teel siia öeldi mulle, et ta andis märku, et ei kavatse inauguratsioonile ilmuda,"" ütles Biden Wilmingtonis ajakirjanikele. ""Üks väheseid asju, milles tema ja mina oleme eales ühel nõul olnud. See on hea, et ta välja ilmu,"" ütles Biden. ""Ta on olnud häbiplekk meie riigile."" ""Ta ületas isegi minu halvimad ettekujutused tema kohta,"" ütles Biden. ""Ta on üks Ameerika Ühendriikide ajaloo ebapädevamaid presidente.""Bideni sõnul on asepresident Mike Pence ametissevannutamisele ""teretulnud"".  "
err,13.05.2020 14:24,Eesti,https://www.err.ee/1089223/riigikogu-vottis-vastu-hadaolukorra-seaduse,Riigikogu võttis vastu hädaolukorra seaduse,"Seadus reguleerib hädaolukorra juhtimist, kui hädaolukorral on oluline ühiskondlik või majanduslik mõju või kui selle mõju ulatub rohkem kui ühe kohaliku omavalitsuse üksuse territooriumile.Hädaolukorra seaduse muudatusega võimaldatakse hädaolukorra lahendamist juhtival asutusel anda olukorra lahendamiseks täidesaatva riigivõimu asutusele, kohaliku omavalitsuse üksusele või muule avaliku võimu kandjale korralduse, arvestades nende asutuste ja isikute pädevust ning volitusi. Sellised korraldused on haldusakti andmine või toimingu sooritamine, toimingu sooritamise lõpetamine või toimingu sooritamise keelamine ning toimingu sooritamise osaline või täielik peatamine.Nakkushaiguste ennetamise ja tõrje seaduse muudatused on tingitud kiirest vajadusest anda terviseametile pärast eriolukorda õigusselgus ja kindlus tekkivate olukordadega toimetulekuks. Muudatuste eesmärk on tagada tõhus ja efektiivne nakkushaiguse leviku tõkestamine, andes terviseametile õiguse oma pädevustest ja volitustest lähtuvalt rakendada viiruse tõrjeks erinevaid nõudeid ja meetmeid.Euroopa Liidus on senini meditsiiniseadmete valdkonda reguleerinud meditsiiniseadmete, aktiivsete siirdatavate meditsiiniseadmete ja in vitro diagnostikameditsiiniseadmete direktiivid. Nende asemel hakatakse edaspidi järk-järgult kohaldama kahte uut EL-i määrust, mille eesmärk on anda meditsiiniseadmetele kindlam, läbipaistvam, prognoositavam ja jätkusuutlikum õigusraamistik. See tagab parema seadmete ohutuse ja tervishoiu kõrge taseme ning toetab innovatsiooni. Määruste kohaldamisega seoses tuleb muuta meditsiiniseadme seadust ja sellega seonduvalt teisi seadusi.
										Priit Pikamäe: Eesti õigusloomes valitseb kaos									Reformierakond tegi hädaolukorra ja nakkushaiguste ennetamise ning tõrje seaduse muutmise teisel lugemisel kaks muudatusettepanekut, mis pidid seadusesse sisse minema koos, et neil mõte sees oleks. Riigikogu hääletas aga sisse neist vaid ühe.Seaduse peab välja kuulutama nüüd president.Helmen Kütt: mitme punkti sõnastus on seganeOpositsiooni fraktsioonid olid eelnõule vastu hääletades üksmeelsed. Sotsiaaldemokraat Helmen Kütt ütles ""Aktuaalsele kaamerale"", et mitme sätte sõnastus jääb eelnõus segaseks.""Ma usun, et keegi ei vaidlusta seda, et pärast eriolukorra lõppemist ongi teatud piirangute säilitamine vajalik. Aga mure on selles, et kas käesoleva eelnõuga rakendatavad piirangud, nende ulatus ja koosmõju on piisava selgusega ka kirja saanud,"" kommenteeris Kütt.""Isegi kui käesolev seadus vastab põhiseadusele, siis selle alusel tehtud otsused ei pruugi enam seda olla,"" lisas ta.Reformierakonna fraktsiooni liige Signe Riisalo ütles, et seadus jätab piirangute kestvuse lahtiseks ja eelnõu arutati kiirustades.""Me oleme kuulnud valitsusliikmete seisukohta, mis ütleb, et me loome õigusselgust. Millist õigusselgust me siis loomas oleme sellise napi ajaraamiga, kus kõiki tavapäraseid seaduse menetlemise reegleid riigikogus eiratud on?"" sõnas ta.Sotsiaalkomisjoni esimees, keskerakondlane Tõnis Mölder ütles, et riigikogul tuleb eriolukorras tegusteda operatiivselt. Valitsus kavandab eriolukorralt minna hädaolukorrale üle esmaspäeval ja selleks ajaks on seda seadust vaja.""Sügisel võiks tulla uuesti selle debati juurde tagasi, aga ma arvan, et praegu, tänasel hetkel on see seadus ikkagi väga hea ja valmis rakendamiseks. Ma usun, et me saame minna täisjõus eriolukorrast välja nii, et me ei peaks kõiki piiranguid leevendama, mis on põhjendatud,"" rääkis Mölder. "
err,19.12.2020 13:08,Jalgpall,https://sport.err.ee/1213633/eesti-jalgpalliajakirjanike-klubi-hakkab-valja-andma-auhinda-annika,Eesti Jalgpalliajakirjanike Klubi hakkab välja andma auhinda Annika,"Annika auhinna autoriks on klaasikunstnik Eeva Käsper, kes on alates 2005. aastast andnud kuju ka Hõbepallile. Auhinna nimi on inspireeritud 2001. aastal 21-aastasena autoõnnetuses hukkunud Eesti naiste koondise kapteni Annika Tammela talendist.EJAK-i kapten Steiv Silm: ""Naiste jalgpalli areng nii välismaal kui ka Eestis on tormiline, ehkki igapäevaselt see välja ei paista. Ainuüksi Eestis on naiste jalgpalliharrastus viimase viie aastaga tõusnud kolmandiku võrra. Harrastajate arv hakkab lähenema juba kolmele tuhandele. Selle arengu tuules on igati loogiline, et traditsiooniks saanud Hõbepalli kõrval on aeg välja hakata andma ka autasu naiste rahvuskoondises löödud aasta ilusaima värava eest.""EJAK-i liige, ERR-i teleajakirjanik Aet Süvari: ""Ka maailma jalgpalliliit FIFA arvestab ilusaima värava ehk Puskase auhinna valikus naiste löödud tabamustega. Kaalusime sedagi, et sarnaselt FIFA-le hinnata naiste ja meeste löödud iluväravaid ühes kategoorias, ent leidsime, et eraldi auhinnaga saame naiste tehtud tööle senisest suuremat tähelepanu pöörata ja seda väärtustada. Vähemalt esialgu on oluline seda spordisõpradele teadvustada ja pildis hoida, et ei kipuks ununema: meil on ka naiste koondis ja nende töö on sama kaaluga.""
										Aasta algab Hõbepalli ja Annika auhindadega									EJAK-i liige, Soccernet.ee ajakirjanik Ott Järvela: ""Eesti naiste jalgpallikoondis lööb ühes mõttes kaasa praeguse spordimaailma kõige armutumas konkurentsis, sest pole ühtegi võistkondlikku pallimängu, mille arengu tormilisust saaks hetkel võrrelda naiste jalgpallis toimuvaga. Ning selle ülikiire, üha uusi bastioneid vallutava arengu epitsenter asub Euroopas.Eesti naiskond pole viimastel aastatel kogenud meeldejäävat sportlikku edu, aga Annika – nagu ka Hõbepall – polegi mõeldud sümboliseerima ja tähistama edu, vaid Eesti jalgpallikoondise olemasolu ja tegutsemist. Kui need auhinnad suudavad kedagi inspireerida, motiveerida või kannustada, on see juba puhas boonus.""2020. aasta Annika ja Hõbepalli võitjad avalikustatakse 2021. aasta alguses. Esimene Annika valitakse kahe ja 26. Hõbepall kuue kandidaadi seast, sest just nii palju väravaid lõid lõppeval aastal vastavalt Eesti naiskond ja Eesti meeskond. "
err,05.11.2020 12:36,Loodus,https://novaator.err.ee/1155302/dopingaine-igf-1-loomariigis-kasva-kiiresti-ja-sure-noorelt,Dopingaine IGF-1 loomariigis: kasva kiiresti ja sure noorelt,"Hiljuti oli meedias Eesti suusaspordi dopinguskandaali järjekordne peatükk. Mati Alaveri päevikust leiti muu seas ka märkmeid kasvuhormooni IGF-1 kohta, mida pruugiti ilmselt sportlaste soorituste parandamiseks. kirjutab Tartu Ülikooli ökoloogia ja maateaduste instituudi linnuökoloog Marko Mägi ajaveebis Zooloogid 2.0.IGF-1 ehk insuliinilaadne kasvufaktor 1 on hormoon, mida leidub kõigis selgroogsetes loomades – hormooni funktsioon ja toime organismile on mitmetahuline, kuid kuna tegu on kasvuhormooniga, reguleerib see eelkõige organismi kasvu ja kasvukiirust. Täpne IGF-1 toime ei ole veel teada. Küll aga on tänaseks ilmunud mitmeid teadusuuringuid nii labori- kui ka vabaltelavatel loomadel, mis heidavad valgust hormooni toimele.Äsja ilmus ajakirjas Molecular and Cellular Endocrinology artikkel, mis annab ülevaate meie teadmiste hetkeseisust seoses IGF-1-ga, seda eelkõige loomade seas. Kuid et inimene on samuti loom, leiab artiklist hulgaliselt viiteid ka inimeses toimuva kohta. Artikli juhtautor on Tartu Ülikooli ökoloogia ja maateaduste instituudi teadur Jaanis Lodjak, kes on viimase kümne aasta jooksul uurinud, millist rolli mängib IGF-1 metsavärvuliste poegade kasvamises ning kuidas hormoon mõjutab lindude elukäiku. Sel teemal kaitses ta ka mõne aasta eest doktoritöö.Mida teeb IGF-1 organismis?Vastata ei ole lihtne, sest eksperimentaalseid uuringuid on suhteliselt vähe. Väga napid on uuringud vabas looduses elavate loomadega. Siiski on teada, et valdavalt tegeleb IGF-1 sünteesiga maks. Vajadusel suudab organism seda toota ka lokaalselt teistes organites, kuid see ei asenda siiski üldist maksas toimuvat sünteesi.IGF-1 roll on oluline loomade elu alguses, mil toimub kiire kasvamine. On teada, et IGF-1 kiirendab lihaste, luustiku ja aju arengut, seda nii enne kui ka pärast sündi või koorumist ning vähese IGF-1 hulgaga järglased on väiksemad või alaarenenud. Loomuuringud näitavad, et selliste järglaste sünnijärgne suremus on suurem. Näiteks on IGF-1 puudulikkusega laborihiirte pojad keskmiselt 45 protsenti väiksemad ja surevad varakult.  
				Jaanis Lodjak Pulgoja linnujaamas 2012 sügisel. Käimas on värvuliste vereproovide kogumine, mis aitavad selgitada IGF-1 ja lindude elukäigu seoseid.
				Autor/allikas: Marko Mägi
			IGF-1 ja loomakasvatusKuna kiiresti suureks kasvamine on karjakasvatuses majanduslikult oluline, on kasvuhormoonid tõuaretuses tähelepanu all. Kiireks kasvuks on eelkõige vaja valgurikast toitu, seepärast on valkude omastamise ja IGF-1 vahelist seost uuritud nii kalakasvatustes kui ka kodulindudel ja kariloomadel.Reeglina on seos positiivne – mida kõrgem on organismi IGF-1 tase, seda parem on valkude omastamine. On teada, et põrsaste veres langeb IGF-1 tase, kui toidus väheneb valkude osakaal neli protsenti; selle tulemusena langeb põrsaste kasvukiirus. Sarnast mõju, kuid ealise nüansiga, on täheldatud ka inimesel. Alla 65-aastastel langeb valgupuudusel veres IGF-1 tase, kuid üle 65-aastastel ei ole sellist seost täheldatud.On teada, et kiirekasvulistel kodulinnutõugudel on IGF-1 tase organismis oluliselt kõrgem. Kui munadesse süstida lisakogus IGF-1-te, kasvavad neist koorunud tibud kiiremini ning toituvad tõhusamalt, mis viitab, et hormooni mõjul suunatakse suhteliselt suurem osa energiast kasvamisse. On ka teada, et kanadel mõjub IGF-1 positiivselt munade kaalu ja munakoore paksust.Kuigi vabas looduses on eksperimentaalseid uuringuid keeruline teha, näitavad senised uuringud sarnaseid tulemusi. Üks selline on tehtud Eestis, kus leiti, et Kilingi-Nõmme ümbruse metsade must-kärbsenäppide (Ficedula hypoleuca) pojad kasvavad IGF-1 mõjul kiiremini ja suuremaks kui tavaoludes.Toitumine, IGF-1 ja kasvKasvamine sõltub kättesaadavast energiast ehk toidust ja selle kvaliteedist. IGF-1 on n-ö valgusfoor, mis suunab õigel ajal õige koguse energiat ja mikrotoitaineid õigele teele, et organism neist võimalikult palju tulu saaks. Nii sõltub ka IGF-1 tase toitainetest: nälgivatel loomadel on IGF-1 tase madal, kuid kasvab kiiresti toidukülluse oludes.Toidu kvaliteet ehk selle mikrotoitainete sisaldus mõjutab samuti IGF-1 taset: tsingi, seleeni ja mangaani vaegusega inimestel ja rottidel IGF-1 tase oluliselt madalam. Näiteks kolm nädalat mangaanivaesel dieedil olnud laborirottidel langeb IGF-1 tase 60 protsenti. Õnneks taastub IGF-1 tase kiiresti puuduva aine suukaudsel manustamisel.Elu jooksul IGF-1 tase organismis muutub. Inimesel kasvab see ühtlaselt varases lapseeas, teeb järsu hüppe üles puberteedieas ning jõuab haripunkti 12–14 aasta vanuses. Tüdrukutel saabub maksimumtase kaks aastat poistest varem. Sarnast muutust võib täheldada ka teistel selgroogsetel. Näiteks rottidel ning pesahülgajatel lindudel, nt kanalised, kasvab IGF-1 tase pojaperioodil pidevalt.Pesahoidjate, nn tavaliste laululindude, poegadel kasvab aga IGF-1 tase kiiresti poegade pesasolekuaja keskpaigani ning hakkab seejärel taas langema. IGF-1 tase on ka oluline sugurakkude küpsemiseks – sigimisperioodi alguses IGF-1 tase imetajate veres suureneb. On ka teada, et IGF-1 puuduliku geeniga hiired on suguvõimetud.  
				Jaanis Lodjak Pulgoja linnujaamas 2012. Mõned rõngastatud linnud võivad korduvalt loorvõrku sattuda, seepärast peab näpuga järge ajama, et ühelt linnult mitut vereproovi ei võetaks
				Autor/allikas: Marko Mägi
			Seega, kuigi inimese ja roti elukäigud on erinevad, käitub IGF-1 tase neis üsna sarnaselt – kasvab nooruses kiiresti ning hakkab langema suguküpsuse saabudes (madala IGF-1 tasemega rotid saavutavad suguküpsuse hiljem). IGF-1 taseme langus pärast suguküpseks saamist võib olla seotud vähiriskiga vähendamisega.Kiire kasv eeldab kiiret rakkude jagunemist, rohkem jagunemisi suurendab aga vähkkasvajat põhjustava mutatsiooni tõenäosust. Samas on leitud, et eakatel inimestel, kel on kõrgem IGF-1 tase, on väiksem risk haigestuda suhkruhaigusse ja nende vaimsed võimed on paremad.Siiski on vananemisega seotud uuringud tuvastanud vastuolulisi tulemusi ning täpne vananemise ja IGF-1 vaheline seos on teadmata. Seose mõistmise muudab keerukamaks ka stressi ja IGF-1 negatiivne seos: stressihormoonide taseme tõus pärsib IGF-1 sünteesi. Näiteks on enne sündi emaüsas stressi kogenud rotipoja IGF-1 tase madalam. Eelnevalt oli juba juttu, et ka toidupuudus, mis põhjustab samuti stressi, pärsib IGF-1 sünteesi.Miks ei kasva kõik kiiresti?Kiire kasv annab eelise, sest kiiresti suureks kasvamine ja suguküpseks saamine suurendab tõenäosust ellu jääda ning geene levitada. Seega on mõneti arusaamatu, miks IGF-1 tase on selgroogsetes nii varieeruv – esmapilgul näib loogiline olemasolevaid ressursse võimalikult tõhusalt kasutada. Selle paradoksi lahendus võib olla kiire kasvu ja eluea lõivsuhe: kiirest kasvust saadav tulu nõuab lõivu kiirenenud vananemise arvelt. Üks vastav uuring on tehtud ka Eesti lindudel.Nimelt kulutab IGF-1 kiiresti kromosoomide otstes paiknevaid telomeere, mis kaitsevad rakkude jagunemisel kromosoome n-ö kulumise eest. Telomeeride lühenemine põhjustab aga kiiremat vananemist. Seost on täheldatud ka inimesel. Seega võib IGF-1 tase olla seotud telomeeride pikkuse muutumisega, kuid selles vallas on täpsustavad uuringut käimas. Loodusest kogutud andmed on hetkel napid: on vaid kaudseid tõendeid nii lindudelt kui imetajatelt, mis viitavad, et üldises plaanis on eluea ja IGF-1 vahel lõivsuhe.Eluea ja IGF-1 vahelisi seoseid ei ole uuritud vabas looduses, sest looduses on isendite sünnist surmani jälgimine äärmiselt keeruline. Küll aga teame, et IGF-1 puudulikkusega emaste laborihiirte eluiga on pikenenud 21 protsenti ja isastel 40 protenti.Siiski ei maksa unustada nii geneetilise tausta kui keskkonna koosmõju elueale. Näiteks on Lauroni sündroomiga inimeste kääbuskasv tingitud geeniveast, mistõttu ei suuda organism IGF-1 toota. Ecuadoris ei erine aga Lauroni sündroomiga inimeste eluiga populatsiooni keskmisest, sest neil esineb harvem suhkruhaigust, luude hõrenemist ja vähkkasvajaid, kuid samas hukkuvad nad sagedamini õnnetustes ja alkoholismi tõttu.Kokkuvõtvalt võib praeguste teadmistele tuginedes sedastada: IGF-1 suurendab panustamist sigimisse ja kasvu, kuid seda eluea arvelt. Senised uuringud viitavad, et selline üldine järeldus peab paika nii vabaltelavatel kui ka laboriloomadel.Kasutan juhust ja küsin Jaanis Lodjakult, kas sportlasi võib võrrelda laboriloomadega, kelle puhul on IGF-1 mõju üsna hästi teada: see kiirendab kasvu ja arengut, kuid lühendab eluiga?""Inimestel on IGF-1 mõju suhteliselt hästi kirjeldatud ning selle toimel muutub sportlase keha suuremaks, kiiremaks ja tugevamaks. Sportlastel on aga IGF-1 kasutamine keelatud, lubatud on see vaid meditsiinilistel eesmärkidel. IGF-1 kasutamist on täheldatud ka igapäevaselt jõusaali väisajate seas.Siiski on IGF-1 vääral kasutamisel mitmeid kõrvalmõjusid, näiteks suurenenud vähirisk ja ebaproportsionaalne lokaalne kudede, ka lihaste kasv, harvem allergilised reaktsioonid. Kuigi kõrgenenud IGF-1 taset on seostatud kiirema vananemise ja lühema elueaga, tuleb toonitada, et IGF-1 kasutamise mõju ja kõrvalmõjud on väga individuaalsed.""Marko Mägi artikkel ilmus ajaveebis Zooloogid 2.0. "
err,18.12.2020 12:14,Autoralli,https://sport.err.ee/1212712/tv3-grupp-omandas-autoralli-mm-sarja-ulekandeoigused,TV3 Grupp omandas autoralli MM-sarja ülekandeõigused,"""On suur rõõm, et just TV3 Grupi kanalid toovad järgmisel neljal aastal eestlaste koju kõige põnevamad rallihetked,"" ütles TV3 Eesti Grupi tegevjuht Signe Suur pressiteate vahendusel. ""Eriti hea meel on selle üle, et tänu TV3, TV6, TV3 Sport ja Go3 kanalite ülekannetele saavad Eesti rallisõbrad kaasa elada ka meie rallikangelastele Ott Tänakule ja Martin Järveojale. Võib julgelt öelda, et just tänu neile on rallist saanud Eesti rahvussport.""Alates jaanuarist on TV3 ja TV6 vaatajate ees eestikeelsete kommentaaridega otseülekanded igalt MM-sarja rallilt, sealhulgas ka pühapäevaselt punktikatselt, mis on ülekannetest atraktiivseim. Lisaks jõuab 2021 WRC hooajast TV3 Sport kanalite vahendusel fännideni täiendavalt 60 tunni jagu otseülekandeid ning Rally Estonia täies ulatuses kõikides TV3 Grupi kanalites.Kokku näitab TV3 Grupp tuleval hooajal otsepildis üle 125 kiiruskatse. "
err,26.10.2020 18:33,Majandus,https://www.err.ee/1151630/wto-liikmed-kiitsid-heaks-el-i-boeingu-tollid-usa-kaupadele,WTO liikmed kiitsid heaks EL-i Boeingu-tollid USA kaupadele,"WTO vahekohus otsustas 13. oktoobril, et sanktsioonide kehtestamine on õigustatud, kuid need vajasid enne kehtestamist veel heakskiitu organisatsiooni 164 liikmelt.""WTO liikmed kiitsid heaks Euroopa Liidu taotluse kehtestada Ühendriikidele vastumeetmed seoses suutmatusega vastata WTO otsusele, mis puudutab USA valitsuse riigiabi Boeingule,"" ütles WTO ametnik esmaspäevase istungi järel.Euroopa Liit plaanib tollid kehtestada USA-s toodetud lennukitele, aga ka traktoritele, bataatidele, pähklitele, külmutatud apelsinimahlale, tubakale, ketšupile ja lõhele.Lennukitootjate riigiabi puudutav õiguslik saaga on kestnud 16 aastat. Läinud aastal andis WTO Airbusile osutatud riigiabi tõttu USA-le õiguse kehtestada tollid 7,5 miljardi dollari väärtuses kaupadele Euroopa Liidust. "
err,21.03.2021 16:17,Eesti,https://www.err.ee/1608150106/kaja-kallas-ei-naase-nadala-esimeses-pooles-siiski-toole,Kaja Kallas ei naase nädala esimeses pooles siiski tööle,"Kallas, kes andis eelmisel esmaspäeval koroonaviiruse suhtes positiivse proovi, ei täida haiguse tõttu oma ametiülesandeid alates 17. märtsist. Pühapäevase otsuse kohaselt jääb ta töölt eemale veel vähemalt kolmeks päevaks.Vastavalt peaministri asendamise järjekorrale täidab Kallase äraolekul valitsusjuhi ülesandeid riigihalduse minister Jaak Aab. Kallas jätkab sel ajal teiste igapäevaste ülesannete täitmist, mis ei nõua tema isiklikku kohalolu või ametlike toimingute tegemist.Kaja Kallas ütles, et vaatamata sellele, et põeb viiruse kergemat versiooni, jääb ta töölt esialgu eemale.""Teadvustan endale, et paljud eestimaalased kujundavad ka minu tervisekäitumise põhjal oma suhtumist ja käitumist. Haigus tuleb välja põdeda. Kuigi tahan võimalikult kiiresti täisvõimsusel tööle naasta, on vastutustundlik teha seda siis, kui olen terve. Seega kuni vähemalt kolmapäevani jätkab minu asendamist valitsusjuhi formaalsetes ülesannetes riigihalduse minister Jaak Aab. Valitsus töötab tavapäraselt ning tegeleb edasi sellega, et koroonaviiruse levikule piir panna,"" lausus Kallas.Valitsuskommunikatsiooni direktor Eero Raun ütles ERR-ile pühapäeva pärastlõunal, et Kallas alustab esmaspäeval taas tööd peaministrina. Raun märkis, et olukord võib veel enne päeva lõppu muutuda.Riigikogu eelinfo järgi peaks Kallas esmaspäeval osalema riigikogu Euroopa Liidu asjade komisjoni ja väliskomisjoni ühisel videoistungil. "
err,09.11.2020 12:17,Snuuker ja piljard,https://sport.err.ee/1156877/denis-grabe-voitis-kaks-eesti-meistritiitlit,Denis Grabe võitis kaks Eesti meistritiitlit,"14.1 formaadi (inglise keeles straight pool) ühes poolfinaalis oli Denis Grabe 100:83 üle Juss Saskast ja teises poolfinaalis oli Mark Mägi 100:1 üle Karl Gnadebergist.Kolmandad kohad seega Juss Saskale ning Eesti täiskasvanute ja juunioride koondisesse kuuluvale, kõigest 14-aastasele Karl Gnadebergile.Finaalis oli Grabe kindlalt 125:52 üle Mark Mägist ja kindlustas endale 14.1 formaadi järjekordse Eesti meistritiitli.10-palli formaadi ühe poolfinaalis oli Grabe 8:4 üle Mark Mägist ja teises poolfinaalis oli Mihkel Rehepapp 8:6 üle Rafig Adigazalovist.Kolmandad kohad seega Mägile ja Adigazalovile.Finaalis alistas Grabe kindlalt seisuga 8:3 Rehepapi ja kindlustas endale 10-palli formaadi järjekordse Eesti meistritiitli.Piljardi Eesti meistrivõistlustel selgitatakse absoluutarvestuses meistrid neljas erinevas formaadis – 8-, 9-, 10-palli formaadid ning 14.1 formaat. Igas formaadis osaleb 32 Eesti paremat piljardisportlast (selguvad läbi edetabelite ja kvalifikatsiooniturniiride).8-palli formaadi Eesti MV toimuvad reedel, 13. novembril ning 9-palli formaadis peetakse võistlused laupäeval, 14. novembril. Viimase puhul mängitakse turniir kuni finaalkohtumiseni, mis peetakse 21. novembri õhtul ERR-i suurimas neljandas stuudios ja otse-eetris ETV2 kanalil.   "
err,15.05.2020 18:06,Autoralli,https://sport.err.ee/1090542/ametlik-keenia-mm-ralli-jaab-tanavu-ara-voistluspaus-pikeneb-veelgi,"Ametlik: Keenia MM-ralli jääb tänavu ära, võistluspaus pikeneb veelgi","Safari ralli toimunuks algse plaani kohaselt 16.–19. juulil, kuid Keenia valitsuse, Rahvusvahelise Autoliidu FIA ja WRC promootori ühise arupidamise tulemusena leiti, et tingituna üleilmsest majandusolukorrast, riikidevahelistest reisipiirangutest ja massikogunemiste keelu tõttu pole võistluse korraldamine tänavu võimalik, mistõttu lükkub ralli järgmisesse aastasse.Esmakorselt pärast 2002. aastat toimuma pidanud Safari ralli on Portugali ja Tšiili rallide kõrval juba kolmas MM-sarja etapp, mille ärajäämist on ametlikult kinnitatud. Selle tulemusena on järgmiseks MM-etapiks 6.–9. augustil toimuv Soome ralli.Autoralli MM-sarjas jõuti enne koroonaviiruse pandeemia suuremat puhangut pidada Monaco, Rootsi ja Mehhiko rallid, ehkki kaks viimast toimusid lühendatud kujul. Edasi on lükatud Argentina ja Sardiinia rallid, kuid kummagi etapi puhul pole uusi kuupäevasid paika pandud. "
err,10.06.2020 18:35,Raadiouudised,https://www.err.ee/1100424/paevakaja-10-06-2020-18-00-00,Päevakaja (10.06.2020 18:00:00),
err,26.03.2021 17:07,Välismaa,https://www.err.ee/1608157003/ema-kiitis-heaks-astrazeneca-vaktsiini-tootmise-hollandi-tehases,EMA kiitis heaks AstraZeneca vaktsiini tootmise Hollandi tehases,"""Heakskiit anti ka Pfizer/BioNTechi tehasele Marburgis Saksamaal ja Moderna vaktsiinitehasele Šveitsis,"" teatas EMA.Halixi tehas on EL-i ja Suurbritannia vaktsiinitüli keskmes. "
err,23.02.2021 15:42,Eesti,https://www.err.ee/1608120400/perling-erakonnas-on-rida-inimesi-kellele-ei-ole-meeldinud-liigne-ekre-lahedus,"Perling: erakonnas on rida inimesi, kellele ei ole meeldinud liigne EKRE-lähedus","Millist tagasisidet te Isamaaga liitumisega seoses olete erakonnast saanud?Siiani on tagasiside, mis on tulnud erakonna seest ja mis minuni on jõudnud, olnud igati positiivne.Kas on teada juba see, millisesse erakonna piirkonda või ühendusse te hakkate kuuluma?Mina tegin avalduse Tallinna piirkonnale ja sain ka eile sealt vastuse, et Tallinna piirkond on mind Isamaa erakonna liikmeks arvanud. Aga ühendustest on selgelt veel vara rääkida, täna olen ma selgelt seotud Parempoolsetega.Kas seoses Tallinna piirkonda kuulumisega on ka tõenäoline, et teist võib kohalikel valimistel saada Isamaa Tallinna linnapeakandidaat?Ma kohtusin Tallinna piirkonna juhiga ja tema sõnum oli see, et ma olen oodatud Isamaa erakonda. Millised saavad olema need konkreetsed järgmised tegevused, eks see on tuleviku küsimus. Täna ma keskendun sellele, et kohtuda võimalikult paljude inimestega erakonnas ja panna paika konkreetsed tegevused, et kus ja kuidas omalt poolt kaasa aidata erakonna heale käekäigule.Aga teil see valmisolek on olemas, et juhul kui Tallinna piirkond peaks erakonnas niimoodi soovima, et siis olete nõus ja valmis kandideerima Tallinna linnapeaks?Kõigepealt ikkagi kohtumised inimestega ja siis ma kujundan oma selged valmisolekud.Te selles pressiteates, kus teatati teie liitumisest erakonnaga, ütlesite, et Isamaa on ainuke konservatiivne ja eetiliselt rahvuslik erakond Eestis. Mida see täpsemalt tähendab teie jaoks?
										Perling ei pea Isamaa plaanitavat uut head tava vajalikuks									See täpselt seda tähendabki, et Eestis on üks konservatiivne partei ja see on Isamaa. Kui te nüüd tahaks küsida järgmist küsimust EKRE kohta, siis EKRE ei ole konservatiivne partei, vaid üks seltskond populiste. Ja mis tähendab eetiline rahvuslus? See tähendabki seda, et justnimelt Eestile omased lahendused, kõik see, mis puudutab Eesti rahva, keele, kultuuri säilimist. See on kindlasti Isamaa jaoks prioriteet number üks.Kuidas te praeguse valitsuse tegusid ja tööd hindate?See tundub selline väga vaoshoitud, tagasihoidlik ja ilma suurte ideedeta tegutsemine hetkel.Aga kas praeguses koroonakriisi olukorras oleks ka teistmoodi üldse võimalik? Kui jah, siis kuidas?Selged tegevused, selged plaanid, selged eesmärgid, et kuhu me Eesti arengut viia tahame ja arengukavadest kindlasti natuke kaugemale vaatamine. Mis on need konkreetsed lahendused, otsused nii sellistes võib-olla populaarsetes aga kindlasti ka ebapopulaarsetel, aga Eesti jaoks olulistes asjades.Mida annaks teie hinnangul Isamaa osalemine valitsuses juurde?Kui te mõtlete Isamaa ajaloolisele kontekstile, siis Isamaa on läbi ajaloo pakkunud Eestile julgeid lahendusi, selgeid lahendusi, avatud ühiskonnale, tugevale majandusele suunatud lahendusi. Neid on pakkunud Isamaa ajaloos ja ma usun, et neid saab ta pakkuda ka tulevikus ja lähitulevikus.Kas Isamaa magas midagi maha, kui praegusest valitsusest välja jäi või tegelikkuses ei olnud ikkagi võimalustki Keskerakonna ja Reformierakonnaga koos koalitsiooni saada?
										Peeter Olesk: Isamaa ja poliitilised otsused									Kõige paremini oskavad kindlasti sellele vastata need inimesed, kes olid selle koalitsiooniläbirääkimiste juures või siis kõrvaltoas või, kus iganes siis viibiti ja mis infoväljas oldi. Aga nii palju, kui ma kuulen, siis kindlasti erakonna liikmetel on samamoodi suur hulk küsimusi, et mida tegi erakonna juhtkond, kuidas seda tehti... Kas ikkagi tehti kõik endast olenev? Aga küsimus on jälle selles, et pole mõtet keskenduda minevikule, vaadata tuleb ettepoole tulevikku ja tegutseda ikkagi tuleviku nimel.Miks te ei olnud ERR-i reporter Madis Hindrele antud intervjuus nõus ütlema, et liitute Isamaaga juba 11. veebruaril, kui teid prokuratuurist lõplikult vabastati?Sellepärast, et ma pean oluliseks kõigepealt siiski tegutseda ja siis kommenteerida oma tegevust, mitte pikalt ette rääkida, mida ma kunagi hakkan tegema või plaanin teha.Aga plaanid on ju selged, te teete endale ka kampaaniat, miks siis hoidute oma ambitsioone kommenteerimast?Hetkel vastupidi - ma kinnitan teile, et ma suhtlen võimalikult paljude erakonna liikmetega, ma suhtlen erinevate inimestega ja siis ütlen teile kohe välja ka selle, et millised on need edasised tegevused ja plaanid.Nüüd teie Isamaaga liitumisega on põhimõtteliselt formaalselt võimalik ka suvel Isamaa esimeheks kandideerimine. Kas te kavatsete seda teha?Ma olen täna esimest päeva erakonna liige. Tänasest päevast alates on mul võimalik kaasa rääkida erakonna tegemistes. Ja just seda ma plaaningi tegema hakata. Vahemärkusena olgu öeldud, et ma olen Kiievis tööl.
										Perling: minu sõna on nüüd täiesti vaba (5) Kui teil puuduks soov Isamaa juhiks kandideerida, siis te ju võinuks vabalt olla ka prokuratuuris kuni septembrini kuni täitub seal teie 25 aastat tööstaaži. Sellega tekkinuks teil eripensioni saamise võimalus. Ärme tormame ajast ette, iga otsus õigel ajal.Kui nüüd rääkida kohalikest valimistest üldisemalt, siis soov kandideerida on teil olemas?Soov kandideerida kohalike omavalitsuste valimistel on kindlasti minu peas olemas. Kuidas ja kus ja millisel moel see sobitub erakonna huvidega, ongi nüüd järgmiste kuude küsimus.Ühes varasemas intervjuus nimetasite te võimalust, et kui parempoolsed loovad kohalikeks valimisteks näiteks oma valimisliidu, spekulatsioonideks. Kas te praegu näete, et kohalikele valimistele tuleks minna ikkagi ühtselt koos Isamaaga?Iga erakonna eesmärk on ju olla võimalikult tugev ja iga erakond tahab siiski välja panna valimistel oma nimekirjad. Ma usun, et Isamaa erakonna eesmärk on just täpselt sama. Sõltumata Parempoolsetest või mitte-Parempoolsetest. Parempoolsed on Isamaa erakonna osa. Neile läheb korda isamaa käekäik ja me tegutseme kõik selle nimel, et Isamaal läheks hästi.Ja presidendivalimised, kas te presidendiks ei ole mõelnud kandideerida?Presidendivalimiste osas kindlasti ei ole ma päris see inimene, kelle käest küsimusi küsida. Nagu me teame presidendi valimiskorda, siis need küsimused tuleb esitada mujale.Kuidas te kommenteerite seda lõhenemist, mis avalikkusele paistab erakonnas Parempoolsete ja praeguse erakonna juhtkonna vahel?
										Endine peaprokurör Lavly Perling: koroona on hullem kui poliitika									Mina näen seda, et Isamaas on väga suur hulk arukaid, avatud mõtlemisega, tarku inimesi, kellele läheb Isamaa kui erakonna käekäik korda. Lõhenenud või mitte - see, et ühe erakonna sees on erinevad arvamused, on ju väga hea. See näitab seda, et arvamuste paljusus, mis iseenesest viib arengus edasi, on lubatud ja okei. See, kuidas see kellelegi paistab või mis tundeid see tekitab, see on hoopis teine küsimus. Aga kindlasti on väga suur ühisosa kõikidel erakonna liikmetel, et koos edasi minna.Kas see kurss, millel on käinud Isamaa koos oma praeguse esimehe Helir-Valdor Seedriga võiks teie hinnangul muutuda tulevikus?Ma usun küll, et Isamaa oma suuna osas peaks vaatama selle peale, et kuidas see suund oleks endiselt suunatud just nimelt selle eetilise rahvusluse hoidmisele, aga tagaks sellised suured, julged, tugevad, avatud majanduse lahendused ja tagaks ikkagi ka kõikidele inimestele ühiskonnas sellise vabaduse koos vastutusega.Kas praeguse juhi suund on kuidagi sellest teie nimetatud eetilisest rahvuslusest kõrvalekalduv või liigub teises suunas?See ei ole saladus, et erakonnas on rida inimesi, kellele teps mitte ei ole meeldinud selline liigne EKRE lähedus võib-olla Isamaa kontekstis. Aga see, et Isamaasse peaks, võiks ja ma loodan, et tulevikus mahuvad ära ka sellise erineva konservatiivse maailmavaatega inimesed, see peaks olema hoopis eesmärk.Millal nüüd teie järgmistest sammudest erakonnas võib teada saada?Ma olen nädal Kiievis tööl, toetamas Kiievi prokuratuuri reforme ja naastes järgmine nädal Eestisse, püüan ma kindlasti keskenduda ka Eesti teemadele. "
err,26.05.2020 22:02,Varia,https://sport.err.ee/1094624/konkurss-spordigumnaasiumisse-otepaal-on-kasvanud,Konkurss spordigümnaasiumisse Otepääl on kasvanud,"Otepää filiaalis saab haridust 50 õpilast. Talvepealinnas treenivad murdmaasuusatajad, kahevõistlejad, suusahüppajad, laskesuusatajad, jalgratturid ja orienteerujad.Spordigümnaasiumi jõutakse alaliitude või treenerite soovitusel, samuti ajendatuna koolipoolsest kutsest.""Kahel viimasel aastal on konkurss märgatavalt suurenenud. Sel aastal on konkurss 2,0. Me õpetame riikliku õppekava alusel. Lisaained on hästi palju seotud spordialadega,"" ütles spordigümnaasiumi juhataja Otepääl, matemaatikaõpetaja Reet Dalberg ERR-ile.""Erisus on see, et 12. klassi saavad osa õpilasi läbida kahe aastaga. Kaheaastase õppkava saavad need, kel on sportlikud tulemused natuke motiveerivamad.""Üks nendest, kes kasutab võimalust läbida 12. klass kahe aastaga, on murdmaasuusataja Tauri Kaasik. Otepääl treenib ta Margus Uibo juhendamisel.
										Audentese spordigümnaasiumis alustab uuel moel kooliaastat 217 sportlast									""Olen pärit Palamuse kandist,"" lausus ta. ""Seal olid rullsuusatamise võimalused minimaalsed, kuna ei olnud kergliiklusteed, kus oleks võimalik teha tõusutrenne. Suhteliselt sile maa. Oli vaja raskema reljeefiga radasid.""Rein Taaramäe, Tanel Kangert, Kristjan Ilves, Marko Kilp ja nii edasi. Otepää filiaali vilistlaste nimekiri on esinduslik. Laskesuusatajatest kuuluvad sinna näiteks Kalev Ermits ja Rene Zahkna.Järgmist põlvkonda kasvatab koolis treenerina Karel Viigipuu, kes on ühtlasi laskesuusatamise juunioride koondise juhendaja. Treenitavate hulka tuleb peagi lisa.""Praegu on üheksa kandidaati, kellest kõik kindlasti sisse ei saa,"" ütles Viigipuu. ""Konkurents on sel aastal päris tihe. Praegu domineerivad Narva ja Võru, aga tulemmas on ka Tallinnast.""""Kool kasvatab iseseisvust ja kohusetunnet,"" tähtsustas laskesuusatamise treener. ""Kui arvatakse, et siin on kergem õppida, siis päris tõsi see ei ole.""Siin on vaja tugevalt sportida ja õppida üheaegselt. Siin saavad hakkama need, kes õpivad ära iseseisvuse, kohusetunde. Kui need asjad kombineerida, saab päris hea tulemuse.""Sportimisvõimalused on Otepääl head. Koolipere ootab aga seda, et uue ilme saaks ka ajahambast räsitud koolimaja. "
err,05.06.2020 13:56,Välismaa,https://www.err.ee/1098889/leedu-liikumisvabadus-poola-baltimaade-vahel-taastub-tuleval-nadalal,"Leedu: liikumisvabadus Poola, Baltimaade vahel taastub tuleval nädalal","""Ma rääkisin täna oma Poola kolleegi peaminister Mateusz Morawieckiga. Mul on kaks tähtsat ja head uudist. Esiteks leppisime me kokku, et Balti riikide ja Poola vaheline liikumisvabadus taastub järgmisel nädalal,"" ütles peaminister.""Riikide vastutavad ministrid asuvad seda kiiresti kooskõlastama,"" andis Skvernelis Facebookis teada. "
err,23.09.2020 18:36,Välismaa,https://www.err.ee/1138508/soome-rootsi-ja-norra-tihendavad-kaitsekoostood,"Soome, Rootsi ja Norra tihendavad kaitsekoostööd","Norras Lakselvis allkirjastatud deklaratsiooniga lubatakse parandada omavahelist suutlikkust koordineeritud sõjaliseks tegevuseks kriiside või konfliktide korral, teatas Soome ringhääling Yle. Selleks, et edaspidi otsustada, millised on ühistegevust nõudvad olukorrad, lubavad Soome, Rootsi ja Norra üle vaadata oma riiklikud kriisiplaanid.Rootsi kaitseminister Peter Hultqvist ütles dokumendi allkirjastamisel, et koostöö tihendamist nõuab julgeolekuolukorra halvenemine regioonis. Sõjaline tegevus Põhjalas on aktiviseerunud, seda eriti Vene-Norra piiril. NATO-sse kuuluv Norra ongi otsustyanud tugevdada oma sõjalist kohalolekut seal, paigutades sinna uue alalise üksuse.Norra meres aga on täheldatud Vene allveelaevade sagenenud liikumist.Samuti peab NATO oma õppusi Venemaale lähemal kui varem, tõdeb Yle.Kui Soome ajakirjanikud Norra-Vene piiri eelmisel sügisel külastasid, siis rääkisid eksperdid, et nii sõjaline kui ka luuretegevus on regioonis aktiviseerunud, märkis Yle.Soome kaitseminister Antti Kaikkonen ütles Yle-le, et Põhjala riikide sõjalise koostöö tugevdamine ei muuda Sooe suhteid NATO-ga ning Norra liikmesus alliansis ei ole kolme riigi tihedamale koostööle takistuseks.Kolm riiki korraldavad juba ka praegu oma põhjaregioonides õhujõudude ühistreeninguid.Venemaa on korduvalt kritiseerinud Norra ja kogu NATO kasvanud aktiivsust piirkonnas, sealhulgas ka Barentsi meres. Moskva väitel on NATO õppused selgelt Vene-vastase iseloomuga. "
err,10.07.2020 16:47,Muusika,https://kultuur.err.ee/1111740/raul-vaigla-muusika-tegemisest-saadav-positiivne-emotsioon-korvab-koik-halva,Raul Vaigla: muusika tegemisest saadav positiivne emotsioon korvab kõik halva,"Ultima Thule alustas tegevust 33 aastat tagasi. ""Tundub justkui esimene esinemine oli alles. Kui mõelda, et see toimus 33 aastat tagasi, siis on see isegi ehmatav. Samas on need aastat olnud sisukad,"" rääkis ansambli basskitarrist Vaigla.Vaigla on sündinud Jõgeval. ""Lapsepõlve mäletan ma perioodist, kui hakkasin lasteaias käima. Ka minu esimesed muusikalised sammud toimusid seal. Pidin erinevatel üritustel tantsima ja laulma,"" meenutas Vaigla ja lisas, et tõsisem muusikahuvi tekkis ootamatult. ""Ema kutsus mind muusikakooli katsetele. Ma ei saanud üldse aru, et mis muusikakool ja miks. Nii alustasingi Jõgeva muusikakooli eelklassis,"" meenutas ta.""Minu käest küsiti, et mis pilli ma tahaksin õppida ja ma vastasin, et kitarri. Kuskil alateadvuses jäi mind kitarri õppimise soov kummitama,"" kõneles Vaigla, kuid lisas, et muusikakoolis alustas ta alguses siiski klaveri õppimisega.Harjutamise ja mängimisega pidi Vaigla tegelema palju. ""Mul on meeles, kuidas ema pani klaveri peale viis tikku ning ütles, et pean viis korda pala läbi mängima. Iga kord, kui olin pala ära mänginud, võttis ta ühe tiku vähemaks ning kui tikud olid otsa saanud, siis võisin õue minna. Ema ütles mulle: ""poiss pea meeles, ühel päeval sa ütled mulle aitäh"" ja ühel päeval ma ütlesingi talle aitäh,"" rääkis ta ja tõdes, et vanemad on siiski targemad kui nende lapsed.Vaigla tõdes, et ta oli suur Uno Loobi ja Helgi Sallo austaja. ""Olin hiljem ka suur Tõnis Mäe fänn. Nendest arenes välja minu armastus popmuusika vastu. Ka välismaa muusika mängis minu arengus oma osa,"" lisas ta.
										Raul Vaigla Jaak Joalaga koos tuuritamisest: see oli üllatav ja kummaline kogemus									Muusik on välja andnud kolm sooloplaati. ""Kui ma tegin esimest plaati, siis mõtlesin, et olen endale võlgu, sest olen nii palju mänginud asju, mis mulle endale nii väga ei ole meeldinud. Ma maksin endale võla ja tegin esimese sooloplaadi. Teise plaadi tegemisel mõtlesin, et üks plaat on riiuli peal üksik – peab teise ka tegema. Kolmas sündis seetõttu, et ühel hetkel sai lihtsalt kokku materjal, mille tahtsin helikandjale panna,"" rääkis Vaigla.Ansambel Radarisse kutsuti noor muusik siis, kui ta veel Georg Otsa nimelises muusikakoolis õppis. ""Uhke tunne oli, et mind sinna kutsuti. Need muusikud sealt ansamblist olid mulle suurteks eeskujudeks,"" rääkis ta ja lisas, et ansambel Radari laulja Jaak Joala oli tema vastu alati väga viisakas.Tartu Muusikapäevad olid Vaigla jaoks oluline üritus. Esimest korda võttis ta seal osa koos ansambliga Sirged Vaod aastal 1980. ""See ansambel ei esinenud palju avalikult, seega ei olnud ka tuntud. Tartu Muusikapäevadel läks esinemine meil hästi ja me saime selle eest ka kiita,"" meenutas ta.Teist tööd on Vaigla teinud kolm päeva, kui oli noorena Kolhoosis. ""Sellega minu muu töö ka lõppes. Hakkasin varakult Jõgeval bändi tegema ja minu esimene honorar, mille saime Jõgeva Kultuurimajas esinemise eest, oli 80 kopikat,"" kõneles ta.2012. aastal andis Raul Vaigla välja õpiku ja DVD ""Kuue kuuga bassimängijaks"". ""Õpiku pealkiri tuli tegelikult rohkem sellest, et Nõukogude ajal olid raamatud ""Kuue kuuga trollijuhiks"" – sealt tuli ka nimi. Kuu kuuga võib bassimängijaks saada küll, kuid üldiselt on kõik kinni ikkagi tahtmises. Pilli õppimine on väga idividuaalne tegevus,"" ütles Vaigla.Möödunule tagasi vaadates mõtleb Vaigla pigem helgematele momentidele. ""Kui on raskemad ajad, siis tuleb mõelda, et muusika tegemine annab nii palju positiivset emotsiooni ja see korvab kõik. Kui saad oma muusikat teha ja sul on, kellele seda mängida, siis on kõik hästi."" "
err,01.06.2020 05:22,Eesti,https://www.err.ee/1096730/kas-ekre-uus-it-minister-raul-siem-voib-helmele-oelda-mart-sul-pole-oigus,"Kas EKRE uus IT-minister Raul Siem võib Helmele öelda: Mart, sul pole õigus?","Miks läks 19-aastane Raul Siem kohe pärast Eesti iseseisvuse taastamist õppima just Paikuse politseikooli?See oli huvitav aeg, Eesti riik oli siis loomisel. Tollal tundus kõige käegakatsutavam, kiirem ja huvitavam võimalus osaleda selles läbi jõustruktuuride.Politseiniku palk oli siis väga väike.Jaah, tõenäoliselt on teil õigus. Palk oli väike...Aga aeg oli karm.Aeg oli karm. Aga politseitööd, minu hinnangul, ei olegi keegi teinud palga pärast.Kuid palga pärast on politseitöölt ära mindud küll ja küll.Jah, võimalik. Siis mindi politsei ametisse puhtalt missioonitundest. Palka taga ajama küll ei mindud.Kus te politseis töötasite?Esialgu [Tallinna] Nõmme politseijaoskonnas, hiljem politseiametis, majanduskuritegude osakonnas. Sellega minu politseikarjäär ka piirdus.Miks te politseisse pidama ei jäänud? Oleksite praegu võibolla peadirektor Elmar Vaheri kabinetis.Kusjuures, olen sellele mõelnud. Aga elu on läinud nii, et pärast sisekaitseakadeemia lõpetamist sai tuldud hoopis rahandusministeeriumisse.Nii või teisiti – politsei, maksu- ja tolliamet, Tallinna Vangla – olete süvariigi sügavustes kasvanud.(Naerab) Ma küll ei oska öelda, kui süvariigi sügavustes ma kasvanud olen, aga arvan, et jõustruktuuride olemust tean päris hästi.Andke nõu, kuidas teised saaksid süvariigi ära tunda?(Ohkab) Seda mõistet on hästi palju sisustatud. Igaüks omamoodi. Minu sisustus ei anna sellele midagi juurde.Siiski – mis on süvariik?(Paus) Süvariik on, minu hinnangul, selline õiguslik konstruktsioon, kus on võimalik mingite otsuste ja tegevuste koordineerime.Et ei midagi halba?Jah, aga see ei pruugi olla kõige läbipaistvam, avalikkuse silmadele.Kuulge, teie majas on enamus pabereid asutusesiseseks kasutamiseks või peate nende lugemiseks hoopis keldrisse minema.Nii on, kasvõi punasesse tuppa.1996 kirjutasite sisekaitseakadeemia politsei õppesuuna lõputöö arvutikuritegevusest. Miks just sel teemal?Siis olid arvutid ja digitaaltehnoloogia hoopis teistsugusel tasemel, kui täna seda ette kujutame. Mina olin politseiametis majanduskuritegude osakonnas sel ajal, kui kasutati trükimasinaid. Ehk siis digitaalne mõtlemine ja digitaalne maailm oli hoopis teistsugune.Aga te saite aru, et see on meie tulevik?Loomulikult on see tulevik ja juba tollal tehti selle üle palju teadust. Minu lõputöö ei ole kvaliteedi osas ehk kõige kõrgem, aga tõenäoliselt uudsuse osas oli see siis kindlasti päris huvitav.  
				Toomas Sildami intervjuu Raul Siemiga.
				Autor/allikas: Siim Lõvi /ERR
			Olete e-riigi usku?Jah, olen e-riigi usku. Minu eesmärk on, et ei tekiks äärmusi, et meie e-riik oleks tasakaalustatud, oleks tasakaalus reaalsusega.Mida see tähendab?Seda, et meie teenused ei võõrandaks meid meie endi olemusest. Kõik meie arendused ja rakendused peavad olema kantud sellest, et inimene peab jääma inimeseks. See on minu vaatepunkt.Ise olete valimistel e-hääletaja?Ma olen hääletaja. Aga mitte e-hääletaja.Mida teistele soovitate – kas e-valimisi saab usaldada?Minul on soovitusi raske anda.Teie olete ju minister, kõige tähtsam...Minu soovitus on: minge hääletama, minge valima. Kuidas keegi seda teeb, on igaühe subjektiivne otsus. Riik on andnud võimaluse minna füüsiliselt kohale valimisjaoskonda või siis võimaluse e-hääletada.Neli aastat tagasi läksite poliitikasse. Kas EKRE käremeelsus ei ole teid ehmatanud?Ei ehmatanud. Mina ei käsitlenud seda käremeelsusena, vaid otsekohesuse ja vahetu suhtlemisena. Ehk siis EKRE on oma retoorikas kogu aeg lähtunud sellest, et räägivad või vähemalt püüavad rääkida asjadest nagu nad neist aru saavad, nagu need on, ilma ülemäärase poliitkorrektsuseta, mis võib teinekord asja mõtte tahaplaanile suruda.See on see, mis mind on EKRE puhul kogu aeg köitnud. Ei arva, et see oleks kuidagi eriti käremeelne.Mulle meenub 2018. aasta lõpp, ÜRO rändepakti vastane meeleavaldus riigikogu ees ja ülespoodud mikser. Sven Mikser oli siis välisminister. Päris vastik pilt, te ei arva?Olen selles osas nõus, et kusagil on piirid. Aga need tegevused, mis on kunagi mingis ajaraamis tehtud, on tehtud tõenäoliselt ka mingis kontekstis, mis kellegi hinnangul on sellesse hetke olnud sobivad.Kui Sven Mikser pöördunuks siis enda au ja väärikuse kaitseks teie kui tookordse OÜ Daan Õigusbüroo juhataja poole, kas te võtnuks teda esindada?Kindlasti oleks ta saanud esindatuse. Antud juhul ei saa seda käsitleda, minu hinnangul, huvide konfliktina.Poliitik peab solvangud ja mõnitused välja kannatama?Ei usu, et see peaks olema seotud ametikohaga. Ka poliitikud on inimesed, kuigi tõenäoliselt paljud minu seisukohta ei jaga.Mina küll arvan, et poliitikud on inimesed.Siis oleme teiega ühiste nägemuste raames. Ka poliitikutele kehtivad samasugused õigused nagu kõigil teistel kodanikel.Aga poliitikud peavad rohkem taluma?Jah, aga nad ei pea solvanguid taluma. Nad peaksid kriitikat taluma.  
				Toomas Sildami intervjuu Raul Siemiga.
				Autor/allikas: Siim Lõvi /ERR
			Miks siseminister Helme just teid endale nõunikuks kutsus?Väga raske küsimus... Ausalt öeldes ei ole ma siseminister Helmega sel teemal mõtteid vahetanud.Kas te pole temalt kordagi küsinud, et Mart, miks sa just mulle selle ettepaneku tegid?Kusjuures ei ole.Valikud tehti minu mäletamist mööda pärast seda, kui [kevadel 2019] valitsus moodustati ja hakati meeskondi komplekteerima. Ju siis minister Helme leidis, pärast meie vestlust, et minuga tasub katsetada.Kuidas pärast oli – kas siseminister võttis rohkem teie nõu kuulda või otsustas ikka omasoodu?Minister peab ise otsuseid vastu võtma. Nõunike asi on tuua ette materjali, mille üle ja kuidas otsuseid teha.Nõunik ei ole ju lihtsalt kirjakandja, kes toob posti ministri lauale, vaid nõunik annab ka nõu.Nõunik annab nõu. Aga otsused teeb minister.Kas rohkem võeti teie nõu kuulda või minister langetas ise otsused?(Ohkab) Selle kohta võib öelda – nii ja naa. Aga see ei ole tingitud sellest, kas nõuniku nõu oli õige või vale, küsimus on pigem selles, et nõunikud ja ministrid tegutsevad erinevates infoväljades.Nõunik on mõnikord rohkem informeeritud kui minister.Kindlasti. Ja vastupidi – minister on rohkem informeeritud kui nõunik. Nagu ütlesin: nad tegutsevad erinevates infoväljades. Need infoväljad paneb kokku minister.  
				Toomas Sildami intervjuu Raul Siemiga.
				Autor/allikas: Siim Lõvi /ERR
			Harju Elule selgitasite, et teie kui siseministri nõuniku valdkondadeks olid ka migratsiooni ja rände küsimused. Kas Eestis on liiga palju välismaalasi?Kui palju on palju? Neid on täpselt nii palju, kui riik neil olla võimaldab.Aga välistööjõule tuleb uks kinni hoida?Tööjõud on hoopis teine asi. Mingis aegruumis – näiteks 2017 – oli see võibolla mõistlik, kui meil tekkiski selgelt tööjõu puudus.Aga oleme sujuvalt läinud välistööjõu õnge, oleme ise ennast nurka värvinud, et me justkui ei saagi hakkama ilma välistööjõuta. Isegi olukorras, kus endal on vabu töökäsi rohkem kui küll. Ei ole olnud õige lähenemine ja selle vilju oleme tänases kriisiolukorras tunda saanud.Peaminister Ratas ütles äsja, et ka praegu vajab Eesti põllumajandus välistööjõudu. Kas teda on valesti informeeritud?Ma ei tea, kuidas peaminister Ratast on selles küsimuses informeeritud. Aga kui palju põllumehed ja milleks välistööjõudu vajavad, seda oskab [maaeluminister] Arvo Aller öelda täpsemalt. See retoorika on praegu käinud ümber maasikakasvatajate...Meil on maasikarevolutsioon, kas teile ei tundu?Meil ongi maasikarevolutsioon. Kohati on mõnevõrra piinlikuks muutunud, see revolutsioon. Vähemalt minu hinnangul.Eesti IT-sektorile on nutikad välismaalased väga olulised.Absoluutselt.Nendega on kõik korras? Mida rohkem, seda parem?Absoluutselt. Mida rohkem, seda parem. Siin ei ole üldse küsimust. Arutasime hiljuti IT-sektori erinevaid aspekte ja koorus välja, et meil on sinna ikkagi väga vaja täiendavat ressurssi.Olete öelnud, et ""küsimus on see, kuidas saaksime siseriiklikult oma tööjõudu kasutada"". Kuidas suunata töö kaotanud põllumajandusse, kus peaminister Ratase sõnul on puudu ca 1500 inimest?Meil on olemas mehhanismid, kuidas suuname inimesi erinevatesse valdkondadesse. Laias laastus on nad tõsises dialoogis eelkõige tööandjate ja sotsiaalministeeriumi ja ka haridusministeeriumi tõsises kolmnurgas.Milline on haridusministeeriumi roll?Ümberõppe ja õppe küsimused. Teisisõnu võib öelda, et kui tunnetuslikult on Eestis 100 000 elaniku kohta kõige rohkem juriste Euroopas, siis kas meil on üleüldse selles valdkonnas vaja nii palju teenust. Advokatuuri liikmelisus on paisunud üle tuhande [inimese], rääkimata tuhandetest õigusbüroodes asuvatest juristidest.See on näide, et peaksime vaatama, kui palju on meil mingites sektorites inimesi vaja. Kui täna ütleme, et meil on üle 50 000 töötu... Autoraadios rääkis personaliotsingufirma esindaja, et kui võtame – nagu te õigesti nimetasite – maasikarevolutsiooni aluseks, siis ühe maasikakasvataja töökuulutuse peale reageerib üle 100 sooviavalduse.Imeline. Aga kui paljud nendest lõpuks maasikaid korjama lähevad?See ongi küsimus, et milline on põhjus, miks nad sinna põllule ei jõua.Samas saan maasikakasvatajatest aru: kindlasti on neil oluliselt lihtsam mitte tegeleda personalipoliitiliste küsimustega, vaid rentida hooajatööline. Ja nii jõuame sujuvalt sinna, et see ei ole maasikakasvatajate kõige suurem probleem, see on rendifirmade probleem, kes ei suuda ette anda vajalikke töökäsi.  
				Toomas Sildami intervjuu Raul Siemiga.
				Autor/allikas: Siim Lõvi /ERR
			Vaatan, et presidendi pilti teil seinal ei ole.(Vaatab oma kabinetis ringi) Ei ole, jah.Miks?Mul on nii kiire olnud, et ei ole sellele tähelepanu pööranudki. Aga selle vea kindlasti parandame ära.(Pärast intervjuud helistas minister Siemi palvel tema nõunik, kes ütles, et riigipea raamitud foto on ministri eestoa seinal, kus töötab sekretär, toim)Teie usaldate vabariigi presidenti?Miks ma ei peaks usaldama? Ikka. Muidugi.Olite mõnda aega EKRE esindaja erakondade rahastamise järelevalve komisjonis. Oskate nüüd öelda, on see komisjon poliitiliselt kallutatud?Ma ei saa seda öelda põhjusel, et olin seal niivõrd lühikest aega.Terav pilk püüab ka lühikese ajaga asjad kinni.Terav pilk püüab kinni, mida on võimalik sel ajal kinni püüda ja see sõltub, millised menetlused või teemad seal laual on ja millised kohtuvaidlused kellega. Ma ei oska küll oma lühikese staaži pealt öelda, kas seal on sellised olemuslikud probleemid.EKRE esimees, siseminister Mart Helme tegi teile ettepaneku võtta ministriportfell kaks nädalat enne Kaimar Karu lahkumist. Kuidas ta põhjendas, miks just teie?Põhjendus oli üsna lihtne. Kuna ma olin aasta aega olnud ministri nõunik, siis Mart Helme hinnangul oli see piisav aeg minu tundmaõppimiseks, aru saamiseks, kes ma olen ja milline on minu võimekus.Aga Karu ise ei teadnud need kaks nädalat enda tagandamisplaanidest midagi. Poliitika on päris karm ja halastamatu?(Paus) Nii ta on, jah.Kui palju on ministril võimalik enda peaga mõelda ja kui palju tuleb arvestada erakonna juhtide soovidega?Kui enda peaga mõtlemine oleks välistatud, siis tõenäoliselt võiks meil olla siin tehisintellekt või midagi sellist. Enda peaga mõtlemine on antud juhul primaarne. Muidugi ei saa unustada, et tegemist on poliitilise ametikohaga ja sellest tulenevalt on oluline ka arvestada, millised on erakondlikud-poliitilised suunad.Kas minister on partei sõdur või iseseisev poliitiline persoon?See on nagu ühest äärmusest teise. Ega ta nii must-valge ole, arvan, et saab kusagil keskel kokku.Kui demokraatlik on EKRE juhtimine?Minu hinnangul on EKRE väga demokraatlik.Teie võite parlamendifraktsioonis või erakonna juhatuses öelda ""Mart, sul pole õigus!""?Muidugi võib ja seda pole kellelgi takistatud. Fraktsioonis käibki avatud dialoog ja dialoogis tulebki tõde välja.Loomulikult, inimesed ei ole robotid – on üks arvamus ja teine arvamus. Poliitika ongi see, kus saadakse keskel kokku.Mida teile õpetas Kaimar Karu juhtum, kus EKRE loobus poole aastaga järjekordsest väliskaubandus- ja infotehnoloogiaministrist?Kaimar Karu juhtum on ehe juhtum, mis tuletab meelde, et olulised on kommunikatsioon ja koostöö. Kui nii ühte ja teist oleks rohkem olnud, siis mina ei istuks praegu siin [ministri toolil]. Kommunikatsioon on selle juhtumi kõige olulisem tegur.Et minister peab suhtlema riigikogu fraktsiooni ja erakonna juhtidega?See on normaalne, jah.EKRE aseesimees Martin Helme tunnistas Eesti Ekspressis, et erakonnal olid Kaimar Karule teatud poliitilised soovid, mida selles ametis tuleb ära teha, neid ei olnud palju, aga ükski neist asjadest ei liikunud. Millised on EKRE soovid teile?Need soovid on koalitsioonilepingus kirjas, seal on terve rida erinevaid soove. Milliste soovide osas edasiliikumist ei olnud, see on omaette küsimus, kommunikatsiooniküsimus. Et kui eksisteerisid teatud ootused, siis järelikult ei saadud aru, miks need ootused ei realiseeru. Nii lihtne ta on.Mida erakonna poolt teile öeldi, et esimesena tuleb uuel ministril teha seda, teiseks toda, kolmandaks...Mina olen lühikese aja jooksul viies IT-minister, nendest ainult kaks – [sotsiaaldemokraat] Rene Tammist ja [parteitu] Kaimar Karu – on siiani selgelt defineerinud, kuhu nad tahavad IT arenguga liikuda.Nende arengutega tulebki edasi minna, see on oluline. Et IT-ühiskond toetaks ettevõtlust ja meie IT-süsteemid oleksid jätkusuutlikud. Kui need eesmärgid lõpuks täidame, siis oleme IT-riigiga astunud suure sammu edasi.  
				Raul Siem.
				Autor/allikas: Siim Lõvi /ERR
			Martin Helme ütles ka, et EKRE ja Keskerakonna parlamendifraktsioonide selge poliitiline suunis eelmisele ministrile oli hoolitseda, et regionaalpoliitiliselt Eesti Post ei kaoks maapiirkondadest ära. Ütlesite selle poliitilise korralduse nüüd Eesti Postile edasi?Peate silmas seda viimast kirja Eesti Postile?Jah, 13. mail tuligi  teilt jõuline pressiteade ""Siem: postkontoreid sel aastal ei suleta"". Kindel?(Paus) Pealkirjad on natuke liiga kõlavad.Asja mõte on selles, kas maapiirkondades postiteenus peab jätkuma või mitte. Kui minule tulid signaalid, et üha enam hakatakse postkontoreid sulgema, siis minu küsimus oli – kas postkontorite sulgemine lõpetab postiteenuse osutamise või postiteenuse osutamine jätkub teises vormis.Mul ei olnud Eesti Postile olemuslikku etteheidet, oli lihtsalt sügav soov, et enne, kui otsused vastu võetakse, informeeritakse mind, et kui põhjendatud need on.Kas see lugu näitab, et kõlavad pealkirjad võivad olla eksitavad? On ju erinevus, kas maapiirkonnas säilib postiteenus või me ei sulge seal ühtegi postkontorit.Olen nõus, aga ma ei saa koordineerida, kuidas meedia ennast müüb.Vabandust, härra minister, mitte meedia ei müünud ennast 13. mail, see oli teie pressiteade.(Naerab)Sellega seoses meenub mulle, et koostööpartneri algatusel suletakse täna (29. mail, toim) Leevaku, Veriora, Orava, Põlgaste ja Mikitamäe postipunktid. Sel aastal muutuvad Lähte, Mustla, Räpina ja Pärnu-Jaagupi postkontorid postipunktideks.Nii on.Kas te usaldate Eesti Posti, kes näeb ju kõige paremini, on kusagil postkontori või postipunkti järele vajadust või ei ole seda enam mitte?See, mis puudutab vajadust postipunktide ja postkontorite järele, on vajaduse defineerimise küsimus. Me ei saa universaalse postiteenuse puhul lähtuda alati kasumlikkuse põhimõttest. See oleks hea, kui nad suudavad ennast ära toita, aga selle olemuslik vajadus on maapiirkondades kogukondliku keskuse ja identiteedi säilitamine. Kui võtame riigi funktsioone igalt poolt õhemaks, siis neid näiteid on ju küll, kus päris elu surebki välja.Tegelikult oleme täna sisenemas teistsugusesse faasi ja seda on ka kohalike omavalitsuste poolt hakatud väga jõuliselt toetama. Et me lähemegi maale, rohkem maale.Mida tähendab: läheme rohkem maale?See tähendab, et maale rohkem ettevõtlust, rohkem asustatust. Ehk et kui mingil ajal oleme läinud seda teed, et toimus suurem linnastumine, siis praegu on väga tõsised huvid, kohalike omavalitsuste tasandil, et protsess keerata vastupidiseks.Seda võib nimetada kohaliku ettevõtluse ja omavalitsuse eluringiks, kus on ettevõtlus, on eluasemed, on vajalik taristu koos koolide ja lasteaedadega.Kuidas motiveerida inimesi linnadest maale minema? Paljudes maakohtades on kauplused kinni, koolid suletud, perearst kaugel ja tööd ei ole.Motiveerida saabki sellega, et peame olema võimelised seda neile pakkuma, millest on puudus ja mida sai just nimetatud. Mina tean küll palju inimesi, kes on linnamelust väsinud ja tahavadki minna maale. Mitte lihtsalt maale, et Tallinnast Rae valla uusarendusse, vaid ikka Kesk-, Lõuna- või Kagu-Eestisse.Koliksin samuti hea meelega Kilingi-Nõmme, ämma-äia majja, aga tekib küsimus, et mida ma seal teeksin.Aga praegu on maapiirkonna aura päris tugev. Eriolukorrast tingituna olid inimesed sunnitud kodukontorites töötama ja suur osa neid kodukontoreid oligi maapiirkondades. Digitehnoloogia kattis selle ära ja mingeid tagasilööke ei olnud, avalik sektor ju seisma ei jäänud. Väga loodan ja usun, et inimesed vaatavad nüüd seda kõike teistsuguse pilguga, kui nad enne olid võimelised tegema.Olete ikka kindel, et digitaalne kodusistumine ei andnud tagasilööke?Ma ei usu, et andis. Jah, loomulikult, teatud keerukus see ju on, kui sul on kodus korraga töö, kool ja võibolla lasteaed...Väga keeruline, inimeste koormus oli mitmekordne.Võimalik. Aga samas, olen veendunud, andis see teatud puhkudel ka aega mõelda olulisematest, muudest väärtustest, kui tavapäraselt selleks aega on.  
				Toomas Sildami intervjuu Raul Siemiga.
				Autor/allikas: Siim Lõvi /ERR
			Kohtusite mai lõpus Huawei Baltics juhi Ricky Cheni ning teiste Huawei esindajatega. Kas andsite neile lootust, et Huawei ja 5G tehnoloogia on Eestis võimalik?Kohtumise eesmärk ei olnud lootust anda, vaid Huawei sai enda tehnoloogiat ja sellega seonduvat tutvustada uuele ministrile. Loomulikult rõhutasime, et Eesti peab iseseisva riigina ka sidetehnoloogia turvalisuse reguleerima ja selle eest seisma, sest informatsioon on see, mis tänapäeval üha enam maksab ja vastavalt sellele tuleb reageerida ka oma seadusandluses.Kas hiinlaste Huawei 5G tuumikvõrk on turvaline?Mina ei ole antud valdkonna turvaekspert ja olen selle küsimuse vale adressaat. Selle otsuse peavad tegema vastava ala eksperdid.2017. aasta kohalikel valimistel saite te Rae vallas 164 häält. Kui palju saate oktoobris 2021?Olles optimist – 165 peaks ikka tulema. (Naerab)Referendum abielu defineerimiseks kohalikel valimistel 2021 tuleb, või?Ma ei tea seda, ei oska öelda, kas tuleb. Minu taha midagi ei jää ja mina midagi ei blokeeri. Kui tuleb, siis tuleb.Harju Elule ütlesite ilmselt kerge lõõbiga: ""Inimene plaanib, Jumal naerab."" On see heatahtlik või kibe naer, kui ta teie plaane vaatab?(Paus) Usun, et inimene on loodud selliseks, et ta teeb plaane. Planeerimine on iseenesest hea, hoiab mõtte selge ja loob tee, kuidas edasi minna.Kõik sõltub sellest teest, mida inimene plaanib käia ning vastavalt sellele, Jumal ei naera [rohkem] kibedalt või vähem kibedalt, Jumal teeb oma tööd ja teeb seda hästi.Kas see tee on õige või vale, seal ei saa küsimust olla – see tee on alati õige. Küsimus on selles, kas inimene saab aru sellest. See ongi asja tuumikolemus – et inimene käib nii kaua seda teed, kuni ta lõpuks aru saab.See naer on vähem kibe siis, kui inimene jõuab lõpuks arusaamisele, et tee, mida ta käib, ongi see tee, mida ta peabki käima. Siis tekib rahulolu.  
				Toomas Sildami intervjuu Raul Siemiga.
				Autor/allikas: Siim Lõvi /ERR
			 "
err,02.12.2020 18:35,Raadiouudised,https://www.err.ee/1193698/koroonaviirusega-nakatunud-on-viimastel-paevadel-selgete-sumptomitega-a-sumptomaatiliste-hulk-vaheneb,"Koroonaviirusega nakatunud on viimastel päevadel selgete sümptomitega, a-sümptomaatiliste hulk väheneb","Proove võeti kokku 6439. Viimase 14 päeva haigestumine 100 000 inimese kohta on 355,09. 
Margitta Otsmaa "
err,01.07.2020 08:43,Jalgpall,https://sport.err.ee/1107692/man-unitedi-hea-seeria-jatkus-brightonis,Man Unitedi hea seeria jätkus Brightonis,"Marlon Greenwood (16. minutil) ja Bruno Fernandes (29.) panid esimesel poolajal külaliste võidule aluse. Viimase värava lõi viis minutit pärast teise poolaja algust taas Fernandes.Man United pole alates jaanuarist kaotanud ainsatki mängu.Tabeliseis: 1. Liverpool 86 punkti (31 mängust), 2. Manchester City 63 (31), 3. Leicester City 55 (31), 4. Chelsea 54 (31), 5. Manchester United 52 (32), 6. Wolverhampton 52 (32), 7. Tottenham 45 (31), 8. Burnley 45 (32). "
err,09.04.2021 11:04,Psüühika,https://novaator.err.ee/1608171994/vaikimine-pole-kuld-lapse-konearengut-soodustab-aktiivne-suhtlus,Vaikimine pole kuld: lapse kõnearengut soodustab aktiivne suhtlus,"Uuringust selgus, et Eesti emad kipuvad lapsi muu maailmaga võrreldes rohkem kamandama, kasutades näiteks käsklusi ""ära tee"" ja ""nii ei tohi"". ""Nad ütlevad seda enamasti küll väga armsalt ja südamlikult, aga kui ema räägib lapsega ainult siis, kui ta tahab, et laps midagi tegemata jätaks, siis see kõnearengut ei soodusta,"" selgitas uuringu juhtivautor, Tartu Ülikooli psühholoogiainstituudi arengupsühholoogia professor Tiia Tulviste. Ta tõi välja, et lisaks kasutavad Eesti emad ohtralt ka tähelepanu suunavaid käsklusi, nagu näiteks ""vaata"" ja ""kuula"". Nendel on aga positiivne mõju, sest niimoodi õpib laps keskenduma.  Uuringus analüüsiti lapse kõneoskusi kahel korral: esmalt siis, kui lapsed olid kolmeaastased ja aasta hiljem, kui nad olid nelja-aastased. Tulviste märkis, et varem on tema eestvedamisel uuritud ka näiteks kuue- ja üheksa-aastaseid lapsi. Seekord keskenduti tema sõnul väiksematele lastele muu hulgas seetõttu, et just varajane kõneareng määrab oluliselt lapse hilisemat käekäiku. Uuenduslik meetodÜle saja perekonna hõlmanud uuringus analüüsiti videosalvestusi laste ja nende vanemate igapäevasest kodusest suhtlusest mängu- ja meenutusvestluste ajal. Tulviste märgib, et kuigi tegemist on pikaaegselt kasutuses oleva meetodiga, annab see ülevaate üpris lühikestest episoodidest. Seetõttu on viimasel ajal aina enam kasutusele võetud tehnoloogilisi abivahendid, mis võimaldavad kodukeskkonna jälgimist pikema aja jooksul
										Magistritöö: Eesti lapsi nuumab liigne ekraaniaeg ja vähene liikumine									""Tegemist on Ameerikast pärit tehnoloogiaga, mis võimaldab 16 tundi järjest salvestada seda, mis kodus toimub. LENA (Language ENvironment Analysis) tehnoloogia teeb tabeleid ja jooniseid selle kohta, kui palju laps ja tema ümbruses olevad inimesed sõnu kasutavad,"" kirjeldas Tulviste. ""Sõnaloendur""  näitab ka seda, kui palju lapsega suheldakse, kui palju on tema ümber teiste inimeste juttu, elektroonilise seadmete hääli, müra ja vaikust. Lisaks paluti vanematel täita põhjalik küsimustik, mis kaardistas koduseid suhtlemisharjumusi. Samuti tehti kindlaks vanemate haridustase, mis on lapse kõnearengus oluline tegur.Uuring kinnitas varasemalt teadaolevat trendi, et kõnearengus on olulised soolised erinevused. Peaaegu kõik rahvusvahelised uuringud on näidanud, et tüdrukute kõneareng on kiirem, seda vähemalt 6–7-aastaseks saamiseni. ""See puudutab ennekõike ekspressiivset kõnet, arusaamise poole pealt suuri erinevusi pole leitud,"" selgitas professor.Kas vaikimine on kuld?Põhiliselt ingliskeelsetes kodudes tehtud uurimused näitavad, et kõne arengut toetab keelerikas keskkond. Käesoleva uuringu raames pöörati aga esmakordselt tähelepanu ka vaikuse rollile. Uurijad tahtsid välja selgitada, kuidas peegeldub eestlastele omane vaikuselembus kõnearengus. ""Varasematest uuringutest on tulnud välja, et eestlased, nii nagu ka näiteks soomlased, mitte ainult ei talu vaikust, vaid ka naudivad seda. Jutukus ei ole meil sedavõrd kõrgelt hinnatud nagu mõnes teises kultuuris. Selgus aga, et lastel, kes viibisid pikema aja vaikuses, olid kehvemad kõneoskused,"" arutles Tulviste.Samuti ei leitud, et elektroonilised taustahelid näiteks raadiost või televiisorist seostuks laste kõnearenguga negatiivselt. Pigem aitas see sõnavara laiendamisele isegi kaasa. Viimast soodustas ka vanemate omavahelise kõne kuulamine.Vanemate haridustase Samuti kinnitas uuring, et väga olulist rolli mängib laste kõnearengus vanemate hariduslik tase. Haridusega seostub see, kui mitmekesist sõnavara lapsega rääkides kasutatakse, kui palju last vestlusesse kaasatakse ning millised on vanemate uskumused oma rolli kohta lapse kõneoskuse arendamisel. ""Kui vanemad arvasid, et täiskasvanuga suhtlemine arendab tema kõneoskusi, siis nad ka suhtlesid lastega rohkem,"" kommenteeris professor.Tulviste rõhutas, et keskmise Eesti lapse kõneoskus on heal tasemel, aga samal ajal paistab silma märkimisväärne individuaalne varieeruvus. ""Erinevused, mis on lapse varases kõnearengus, kipuvad edaspidi paraku suurenema,"" sõnas Tulviste. Sellest lähtuvalt tõstis ta esile, et lapse kõnearengu seisukohalt on väga oluline, et lapsega suhtlemiseks leitakse piisavalt aega varastest eluaastatest peale.Uuemad uurimused näitavad, et lapse kõneoskuse kujunemine, seda ka päris väikeste laste puhul, sõltub kõige enam just vahetu suhtluse osakaalust. ""Silmast silma suhtlus on see, mille kaudu laps õpib kõige enam,"" kommenteeris Tulviste.Kahemõtteline ekraaniaegUuringus pöörati tähelepanu ka erisuguste ekraaniseadmete mõjule. ""Kui kolmeselt oli ekraaniaeg suurem, siis neljaselt olid kõneoskused väiksemad. Laste ekraaniaega mõjutab omakorda vanemate eeskuju ehk see, kui palju vanemad ise ekraanide ees istuvad,"" täiendas Tulviste.Samas tõi professor välja, et erinevad rakendused, nagu näiteks Skype, võimaldavad interaktiivselt suhelda ja toetavad kõnearengut.Edaspidi loodab professor võtta fookusse ka mitmekeelsetes perekondades kasvavate laste kõnearengu. ""Viimastel aastatel on Eestis mitmekeelseid kodusid aina rohkem, nii et seda teemat ei saa enam ignoreerida,"" kirjeldas Tulviste.  LENA-uuring ilmus ajakirjas Journal of Experimental Child Psychology. "
err,25.02.2021 20:16,Jalgpall,https://sport.err.ee/1608122521/37-mangu-loomatu-pusinud-usa-voitis-kodus-peetud-jalgpalliturniiri,37 mängu löömatu püsinud USA võitis kodus peetud jalgpalliturniiri,"Viimases kohtumises alistas USA jalgpallinaiskond Argentina suureskooriliselt 6:0. Väravate autoriteks olid Megan Rapinoe, Carli Lloyd, Kristie Mewis, Alex Morgan ja Christen Press.Üheksa punktiga turniiri võitnud USA-le järgnesid Brasiilia (6), Kanada (3) ja Argentina (0). Ühtlasi sai USA naiskonnast esimene koondis, kes suutis SheBelieves Cupi kuueaastase ajaloo jooksul valitsevate võitjatena turniiril taas esikoha pälvida. Kokku on naiskonnal nüüd neli võitu. 2017. pälvis esikoha Prantsusmaa ja 2019. aastal Inglismaa.Turniiri parima mängija tiitli teenis seekord Rose Lavelle, kes lõi USA eest olulise võiduvärava Kanada vastu.USA jalgpallinaiskond on kaotuseta püsinud nüüd 37 mängu järjest. Kodus mängides pole koondisest jagu saadud aga juba 53 kohtumises. "
err,20.07.2020 15:06,Tele/raadio,https://menu.err.ee/1114922/jupiter-soovitab-nostalgilist-ulevaadet-1980-aasta-tallinna-olumpiaregatist,Jupiter soovitab nostalgilist ülevaadet 1980. aasta Tallinna olümpiaregatist,"Stagnatsiooniaeg - nii iseloomustatakse aastaid 1970-1980 nüüdseks minevikku vajunud Nõukogude Liidus. Just sellesse aega kuulub aga otsus korraldada Moskvas 1980. aasta olümpiamängud ja Tallinnas purjeregatt. Tallinnale tähendas see üritus suuri arenguvõimalusi: unikaalseid ehitisi, uusi sidetehnilisi lahendusi ja rahvusvahelisi kontakte. Linnajuhtidele ja regati korraldajatele aga üheksa aastat pidevat närvesöövat tööd ja barjääride murdmist.""Sari, mille oleme Jupiteri kokku pannud, algab 1976. aastal Pirita purjespordikeskuse nurgakivi panekuga ning päädib suurejoonelise regatiga 20.-30. juulini 1980,"" selgitas Jupiteri toimetaja Raul Lobanov. ""Sündmus oli toona nii oluline, et 1976. aastast alates tehti igal aastal üks ettevalmistusi kajastav film. Tänu sellele on kogu protsess väga hästi dokumenteeritud. 1980. aasta regatipäevadest endast on aga ühtekokku lausa kolm filmi. Kõik need on nüüd koondatud üheks Jupiteri sarjaks, mis vanematele vaatajatele pakub nostalgilist äratundmist, noorematele aga rohkelt avastamisrõõmu. Kõigi filmide keskmeks on ju ikkagi Tallinna ja tallinlased 40 aastat tagasi.""1980. aasta Tallinna olümpiaregati ülevaadet saab vaadata siin. "
err,26.01.2021 19:16,ETV uudised,https://www.err.ee/1608087094/aktuaalne-kaamera-kell-18-30,Aktuaalne kaamera kell 18:30,
err,08.08.2020 09:00,Tennis,https://sport.err.ee/1121828/kontaveit-alistas-maailma-15-reketi-ja-murdis-palermos-finaali,Kontaveit alistas maailma 15. reketi ja murdis Palermos finaali,"Ehkki kohtumine algas tasavägiselt, võitis neljanda asetusega Kontaveit pärast avaseti 1:1 viigiseisu kolm järjestikust geimi, murdes seejuures Martic servi. Horvaatlanna, kes vajas matši jooksul ka medsiniilist abi, oli Eesti esireketi mänguga täna selgelt hädas ja kaotas avaseti kindlalt, suutmata enamat kahest geimivõidust.Teist setti alustas Palermo turniiriks esimese asetuse saanud Martic küll hästi, murdes Kontaveidi servi, kuid sarnaselt avasetile said saatuslikuks lihtsad eksimused. Kontaveit murdis kahel korral horvaatlanna servi ja asus 4:1 ja 5:2 juhtima. Kuigi mängu lõpp pakkus veel mõningast närvikõdi, suutis Kontaveit siiski vormistada 6:4 setivõidu ja lunastada pääsme finaali.Kontaveit servis tund ja 19 minutit väldanud matši jooksul neli ässa ja tegi ühe topeltvea, Martici vastavad numbrid olid kolm ja kolm.
										Anett Kontaveit tõusis edetabelis tagasi 20 sekka									Finaalis kohtub 24-aastane Kontaveit prantslanna Fiona Ferroga (WTA 53.), kes alistas teises poolfinaalis itaallanna Camila Giorgiga (WTA 89.) 2:6, 6:2, 7:5. Kontaveidi viimane ja seni ainus WTA turniirivõit jääb 2017. aastasse, mil ta võidutses Hollandis s-Hertogenboschis.First to the final ????Anett Kontaveit upends top seed Petra Martic 6-2, 6-4 and punches her ticket to a first final of the season!#PLO20 pic.twitter.com/8Wan44eCed
— wta (@WTA) August 8, 2020Eelvaade:Kontaveit seljatas veerandfinaalis 19-aastase itaallanna Elisabetta Cocciaretto 6:1, 4:6, 6:1. Maailma 15. reket Martic oli kaheksa parema seas parem valgevenelanna Aliaksandra Sasnovitšist (WTA 119.), kelle üle teenis raske 7:6 (7:5), 7:6 (7:3) võidu.Palermos neljandat asetust omav Kontaveit on 29-aastase Marticiga kohtunud varasemalt ühel korral, seda tänavu veebruaris Dubais, kus horvaatlanna oli Eesti esireketist veerandfinaalis parem numbritega 7:6 (7:4), 6:1.""Ta mängib liivaväljakutel väga hästi,"" tunnustas Kontaveiti Marticit pärast enda võitu veerandfinaalis. ""Tal on suurepärane serv ja see saab olema keeruline, kuid olen selleks valmis. Mul on olnud mõned rasked mängud, kuid tunnen end füüsiliselt hästi."" "
err,22.12.2020 22:56,Jalgpall,https://sport.err.ee/1216510/torino-juventuselt-arvati-kolm-voidupunkti-maha,Torino Juventuselt arvati kolm võidupunkti maha,"Olümpiakomitee otsuse kohaselt tuleb leida mängule uus toimumisaeg, mis tähendab, et Juventuselt võetakse maha neile esialgselt lisatud kolm punkti ning Napoli saab tagasi neilt maha võetud ühe punkti. 12 mängu järel on kaks klubi nüüd nõnda mõlemad kogunud 24 punkti.Napoli ja Juventus pidanuks algselt kohtuma 4. oktoobril Torinos, aga külalismeeskond otsustas mängule mitte minna, sest meeskonnas oli tuvastatud kaks koroonaviiruse juhtumit ja kohalik terviseamet oli soovitanud ülejäänud mängijatel mitte reisida. Napoli palus mängu seejärel ära jätta, ent Serie A keeldus ja Juventuse kodustaadionil jätkati mänguks tarvilike ettevalmistustega: staadion avati, sisse lülitati valgustus ning kohal olid nii Juventuse mängijad kui ka kohtunikud. Kohtumine tühistati alles kolmveerand tundi pärast selle plaanitud algusaega.Juhtunu tulemusena määrati Napolile algselt 0:3 kaotus ning meeskonnalt võeti ära üks punkt. Napoli esindajate sõnul olla olnud tegemist force majeure'iga, ent Serie A distsiplinaarkomisjon argumendiga ei nõustunud, öeldes, et profijalgpallile kehtib Itaalias kindel protokoll. Itaalia jalgpalliliit lükkas Napoli esimese kaebuse tagasi, misjärel pöördus klubi nad õigeks mõistnud olümpiakomitee juures tegutseva spordiarbitraaži poole. "
err,08.08.2020 21:54,Kunst,https://kultuur.err.ee/1121998/kaks-soome-kunstnikku-avasid-tallinnas-uhisnaituse,Kaks Soome kunstnikku avasid Tallinnas ühisnäituse,"Elvi Rangell ja Elina Laurinen jagavad Helsingi äärelinnas ühist ateljeed. Nii otsustati oma uusi kollektsioone eksponeerida ka Tallinnas koos.Rangell jõudis kunsti juurde pärast pikka ja edukat ärikarjääri. Esimestel näitustel osales ta alles 15 aastat tagasi. Tallinnas eksponeeritud seeria ""Elu on imeline"" hoiab rasketest aegadest hoolimata üleval usku ja lootust.""Mina usun, et kunsti ja üldse kultuuri roll rasketel aegadel kasvab. Inimestel on muud ka vaja kui olla suletud ja kodus. Ja vaadates töid, kus esile tõuseb ilu, on see väga oluline. Ja siis loodad, et maailm jätkab nii nagu enne,"" rääkis Rangell.Laurinen on aktiivselt näitustel esinenud alates 2007. aastast. Kunstnik ütleb, et tema jaoks on kõige olulisem värv, toonide puhtus ja nende koosmõju. Nii kannab tema seeria nime ""Värvid on võluvad"".Ka Elina kinnitab, et selja taga on rasked kuud, kui maailm oli suletud ja inimesed ärevil, sellest hoolimata tuleb aga leida endas jõudu ja edasi töötada. ""Tuleb minna edasi, tegutseda. Mul tuleb isikunäitus Helsingis, sellega on vaja tegeleda, nii et ma maalin pidevalt edasi,"" rääkis ta.Kaksiknäitus Haus galeriis on avatud kuni 5. septembrini. "
err,18.06.2020 09:11,Korvpall,https://sport.err.ee/1103299/sander-raieste-koduklubi-alustas-hispaanias-play-off-e-voidukalt,Sander Raieste koduklubi alustas Hispaanias play-off'e võidukalt,"Kohtumise esimene veerand lõppes viigiliselt, kuid poolajaks saavutas külalismeeskond Baskonia seitsmepunktilise edu. Pärast vaheaega kulges mäng juba külaliste taktikepi all – kolmanda veerandi järel asus Baskonia juba 22 silmaga juhtima ja kokkuvõttes teeniti 23-punktiline võit.Võitjate parimana viskas Luca Vildoza 20 punkti. Jayson Granger panustas 12 silmaga, Achille Polonara lisas kümme punkti.Sander Raieste, kes eelmise hooaja veetis laenul Eesti meisterklubi BC Kalev/Cramo juures, veel Baskonia nimekirja ei kuulunud, olles äsja naasnud Eestist.Saski Baskonia, kes kuulub play-off'ides A-alagruppi, kohtub järgmisena reedel Janari Jõesaare endise meeskonna Tenerifega.Kummastki kuueliikmelisest alagrupist pääseb edasi play-off'ide poolfinaali kaks meeskonda.Teised tulemused:Barcelona – Jovenut 96:92Tenerife – Unicaja 70:83 "
err,07.10.2020 22:18,Eesti,https://www.err.ee/1144179/narva-koolilapsed-tutvusid-vaba-laval-teatrieluga,Narva koolilapsed tutvusid Vaba Laval teatrieluga,"Üle kolmesaja koolinoore said teatripäeval teada, kuidas tehakse kunstõunu, kuidas sünnib lavakujundus ning kuidas näitlejad laval liiguvad, vahendas ""Aktuaalne kaamera"".Koolilastele tutvustati ka lavalist liikumist, kus mängiti läbi mitmeid stseene, milles pannakse liikuma koolilaste keha ja fantaasia. ""Noortel on fantaasiat väga palju, lihtsalt on vaja julgust, et seda kasutada ja julgust, et seda igapäevaelus ka rohkem kasutada. Seda oleks vaja,"" ütles liikumisjuht Helen Solovjev.""Teatriõpet, räägitakse, et on piisavalt aga samas kui noortega rääkida, siis see on ikkagi nii valikuline, et väga palju nagu ei teata sellest,"" rääkis Solovjev. "
err,07.12.2020 08:46,Keskkond,https://novaator.err.ee/1198816/linnurikkuse-rupes-on-inimene-onnelikum,Linnurikkuse rüpes on inimene õnnelikum,"Nüüd aga on rühm Saksa teadlasi otsustanud välja selgitada, kas heas seisundis looduskeskkonna ja inimeste õnnelikkuse vahel valitseb seos mitte ainult näiteks linnaosade võrdluses, vaid ka lausa üleeuroopalises mõõtkavas.Selleks võtsid Joel Methorst Frankfurdi Goethe Ülikoolist ja ta kolleegid ette mõne aasta eest koostatud Euroopa elukvaliteedi uuringu, mis hõlmas 26 000 inimest 26 Euroopa riigist.Sinna kõrvale vaatasid nad Euroopa linnuatlast, kus on näidatud, mitut liiki linde meie maailmajao ühes või teises paigas pesitseb.Nad eeldasid, et lindude liigirikkus on tihedalt seotud ka üleüldise elurikkusega, nii et kus pesitseb rohkem linde, seal elutseb tõenäoliselt ka muude olendirühmade liike rohkem. Eks leidu ju linde ikka rohkem just looduslikel ja vaheldusrikastel maastikel.Linnud sobivad teadlaste arvates üldise elurikkuse mõõdikuks hästi sellegi tõttu, et neid on isegi linnaaoludes suhteliselt lihtne märgata – vilkad sulelised jäävad kergesti silma, kui aga ka mitte, siis kostab kõrva nende laul või kraaksumine.Kahe andmekogu kõrvutus näitas, et teadlased aimasid õigesti: mida rohkem elab eurooplase naabruses eri liiki linde, seda paremini on eurooplane oma eluga ka üleüldiselt rahul.Methorst ja kaasautorid kirjutavad ajakirjas Ecological Economics, et elukeskkonna linnurikkus avaldab inimeste rahulolule pea sama tugevat mõju kui rahaline sissetulek.Näiteks kui ümbruskonda asub elama 14 uut linnuliiki, siis kasvab inimeste rahulolu vähemalt sama palju, kui siis, kui leibkonna kuusissetulek suureneb 124 euro võrra.Seetõttu on teadlaste sõnul päris kahju, et elurikkus Euroopas kahaneb.Teadusuudised on Vikerraadios eetris esmaspäevast laupäevani kell 8.35. "
err,28.03.2021 17:39,Judo,https://sport.err.ee/1608158251/grigori-minaskin-sai-tbilisis-seitsmenda-koha,Grigori Minaškin sai Tbilisis seitsmenda koha,"Minaškin alistas esmalt Sunggat Zakariyayevi ja seejärel Giorgi Beriashvili. Veerandfinaalis tuli aga tunnistada Kanada judoka Shady Elnahasi paremust. Pronksi eest võistlustulle asudes jäi Minaškin alla aga rootslasele Joakim Dvarbyle. Teise eestlasena võistelnud Otto Imala jäi teises ringis alla Gruusia sportlasele Ilia Sulamanidzele.Kuldmedali sai lõpuks kaela Elnahas, kes alistas finaalis Ilia Sulamanidze. Pronksid võitsid Muzaffarbek Turoboyev ja Toma Nikiforov.Kuni 90 kg kategoorias kaotas Klen Kristofer Kaljulaid teises ringis Venemaa judokale Husen Halmurzaevile ning Mattias Kuusik jäi alla Komronshokh Ustopiriyonile. "
err,22.05.2020 20:34,Korvpall,https://sport.err.ee/1093404/poorane-finaal-20-aastat-tartu-korvpalli-vagevast-triumfist,Pöörane finaal: 20 aastat Tartu korvpalli vägevast triumfist!,"Seerias viimaseks jäänud mäng toimus 20. mail aastal 2000 Tartu Ülikooli spordihoones, kuhu väljas olnud kevadise 25-kraadise soojaga pressis end istmetele, vahekäikudesse ja tiba halli õhku toonud avatud uste juurde tuhandeid häälekaid fänne, kes olid enne tunde piletisabas seisnud. Higi voolas nii väljakul meestel kui meeletut müra teinud 3000 pealisel publikul. Platsile lennutati õunu ja plastmasspudeleid.Otsustavas kohtumises võitis Tartu Ülikool/Delta 85:80 (48:36) Tallinna Kalevi. Tartu resultatiivsemana viskas Tanel Tein 20 punkti, Kalevile ei piisanud aga Aivar Kuusmaa 26-st ja Gert Kullamäe 25 punktist.Meistriks tulnud TÜ/Delta meeskonnas mängisid Tanel Tein, Toomas Kandimaa, Tarmo Kikerpill, Indrek Visnapuu, Toomas Liivak, Jaanus Liivak, Tanel Kaljula, Aigar Kristovald, Veljo Vares, Martti Lasn, Andrus Renter ja Vallo Reinkort. Peatreener oli Teet Laur ja teine treener Priit Saaron.Hõbedaga leppima pidanud Tallinna Kalevis, mida juhendasid Üllar Kerde ja Jaanus Levkoi, mägisid Aivar Kuusmaa, Gert Kullamäe, Marek Noormets, Andre Pärn, Gerald Wesley Eaker, Ando Tagamets, Indrek Ruut, Indrek Suur, Rait Keerles, Ardo Ärmpalu, Rivo Turro, Kaspar Lamp, Oliver Tammsalu, Heiki Riives, Bogdan Konontšuk, Alar Varrak.Tartu mängu otseülekande kommentaatorid olid Anu Säärits ja treener Paavo Russak. "
err,03.05.2021 15:52,Võrkpalli Eesti koondis,https://sport.err.ee/1608199831/naiste-vorkpallikoondis-pidas-slovakkiaga-raskuste-kiuste-treeningmangu,Naiste võrkpallikoondis pidas Slovakkiaga raskuste kiuste treeningmängu,"Kuigi Eesti koondis sõitis Slovakkiasse, et pidada seal kaks ametlikku kontrollmängu, tuli Slovakkia koondisesse murdnud kõhuviiruse tõttu plaanid ringi teha. Nii jäid ametlikud mängud ära ja pühapäeval peeti üks treeningmäng, kirjutab volley.ee.Eesti naiskonna peatreener Lorenzo Micelli andis mänguaega pea kõigile 15 mängijale, resultatiivseimaks kerkis oodatult diagonaalründaja Kertu Laak, kes tõi 16 punkti (+10), kümme punkti (+4) lisas Nette Peit, üheksa punkti (+6) panustas sünnipäevalaps Liis Kullerkann ja kuus punkti (+3) Kristiine Miilen.Eesti naiskonna vastuvõtt oli täna 38%, rünnakuid lahendati 36-protsendiliselt, blokiga saadi seitse ja serviga üheksa punkti (kolm ässa lõi Kullerkann) ning eksiti viis pallingul.Slovakkia poolel tõi Nikola Radosov 17 punki (+14). Slovakkia vastuvõtt oli 42%, rünnak oli 38%, blokiga saadi 11 ja serviga 6 punkti (11 viga).Mõlemad koondised valmistuvad Euroopa meistrivõistluste valikmängudeks. Eesti sõidab juba järgmisel nädalal Valgevenesse, kus kohtutakse 10.-14. maini toimuval A-alagrupi turniiril Valgevene ja Šveitsiga. Finaalturniirile pääsemiseks tuleb alagrupis tulla kahe parema sekka.Slovakkia kuulub D-alagruppi koos Soome, Kosovo ja Montenegroga. "
err,17.04.2021 12:31,Galeriid,https://menu.err.ee/1608181549/pildid-ja-video-jaakarud-friida-ja-rasputin-kohtusid-taas,Pildid ja video: jääkarud Friida ja Rasputin kohtusid taas,"Jääkarudel oli rõõmus taaskohtumine, mille jooksul mürati ja hullati, näha võis teineteise sakutamist, tagaajamist ja vees möllamist.Loomad jäävad kokku seniks, kuni annavad märku, et soovivad teineteisest puhata. "
err,11.05.2020 13:45,Eesti,https://www.err.ee/1088383/huvitaja-vaimset-tervist-parandav-mobiilimang-aitab-karantiinis-lapsi,"""Huvitaja"": vaimset tervist parandav mobiilimäng aitab karantiinis lapsi","Läbi äpi lapsi psühholoogiliselt toetada on keeruline. Teatavasti tegelevad väikelapsed üldiselt ju asjadega, mis neile enam meeldib, vältides keerulisi situatsioone ja olukordi.""Laste puhul peab toe pakkumine olema hästi intuitiivne ja turvaline, et nad justkui ei tunnekski, et see on mingisugune abi pakkuv platvorm, vaid pigem,et see on nende jaoks niivõrd äge, ja nad saavad läbi erinevate tegevuste õppida läbi mängu,"" selgitas Haljas.Triumf on loonud mobiilimängu, milles haiguse koletisega võideldes selgitatakse näiteks krooniliselt haigele lapsele tema haiguse tagamaid ning läbi mängu kulgemise toetatakse last, näidates, et ta ei ole ei mängus haiguse koletisega võideldes ega ka päriselus haigusega maadeldes üksi.Triumf on koroonakriisis valmis saanud mängu versiooni, mis aitab neid lapsi, kes vajavad kodus karantiinis viibides abi.Samas on abivajadus, eriti haigustest rääkides, väga personaalne. Haljase sõnul kohandab mäng end vastavalt laste muredele. ""Kas on risk näiteks meeleoluhäirete välja kujunemiseks või ärevuse välja kujunemiseks. Just vastavalt sellele, mis lapse mured on ja millised on tema nõrkused, et me saaksime neid kõige rohkem toetada ning millised on tugevused, et me saaksime võimestada lapsi. Iga lapse jaoks on selle mängu kasutamine täiesti erinev,"" selgitas Haljas.""Hirm on hirm ka nendel, kellel ei ole haigust või füüsilise tervise probleemi. Psühholoogilise toe pakkumine olenemata tervise seisundist on väga oluline,"" selgitas Haljas mängu kohandamisvajadust koroonaviirusele.Mäng pakub praktilist informatsiooni ning räägib sellest, miks on vaja käsi pesta või distantsi hoida ja selgitab, miks praegu sõpradele külla ei saa minna. Samuti tegeleb mäng sügavamate probleemidega, mis lastel kodus viibides tekkida võivad.Samal ajal, kui kodused lapsevanemad maadlevad nii majanduslike muredega, žongleerides kodukontoris videokonverentsidega, kõrval istumas laps, keda vaja kodukooli ülesannete ja tehniliste muredega aidata, maadlevad pisikesed lapsed oma murede ja segadustega.Haljas selgitas, et ehkki vanemad viibivad suure osa ajast kodus, võib lastel tekkida tunne, et nende vanematel pole nende jaoks piisavalt aega, kuna neil on palju kohustusi. Samas peavad lapsed praegu tavalisest enam vanemate ressurssidele toetuma, mis pingestab olukorda veelgi.""Peamiselt ongi väga palju muresid seotud distantsõppega ja oma ruumi puudumisega, sest olukord on ju niivõrd teine. Sõpradega ei saa kokku saada ja oma sünnipäevi tähistada, see on päris keeruline laste jaoks,"" rääkis Haljas. "
err,02.06.2020 15:14,Eesti,https://www.err.ee/1097364/sillamael-leiti-ehitustoode-kaigus-skeletid,Sillamäel leiti ehitustööde käigus skeletid,"Kuue inimese säilmed leiti 1. juunil ja ehitustööd leiu lähistel peatati.Muinsuskaitseameti Ida-Virumaa nõuniku Kalle Merilai sõnul saabuvad lähiajal Sillamäele arheoloogid, kelle ülesanne on välja selgitada leiu vanus ja arheoloogiline väärtus. Merilai arvates võib tegu olla iidse matmispaigaga.Sillamäe tuiksoone rekonstrueerimine algas 16. aprillil ja see lõpeb järgmisel aastal Kesktänava ja Pavlovi tänava ristmiku ümberehitamisega. "
err,15.09.2020 12:25,Raadiouudised,https://www.err.ee/1135245/ilm-laheb-ulehomme-tormiseks,Ilm läheb ülehomme tormiseks,
err,25.11.2020 06:35,Eesti,https://www.err.ee/1162776/fischer-peab-nakatumiskordaja-vahenemist-voimalikuks,Fischer peab nakatumiskordaja vähenemist võimalikuks,"Nakatumiskordaja ehk R0 (R-null) kordaja näitab seda, mitut inimest üks inimene nakatab. Selleks, et nakatumine vähenema hakkaks, peab see kordaja alla ühe langema.Praegu on nakatumiskordaja 1,25.Fischer ütles ERR-ile, et kui inimesed suudavad omavahelisi kontakte 20 protsenti vähendada ning distantsi hoidmist koos maski kandmisega suurendada kümme protsenti, siis on nakatumiskordaja kukkumine alla ühe võimalik.""Kuigi on mingi hulk inimesi, kes ei saa neid kontakte vähendada või ka ei taha, siis on mingi teine hulk inimesi, kes selle võrra vähendavad veel rohkem kontakte. Ja ehk ikkagi enamus järgib neid nõuandeid,"" sõnas Fischer.Fischeri sõnul on oluline, et päevastes nakatunute arvus saavutatakse langustrend.""Eelmisel nädalal tõusid numbrid peaaegu 400 juhtumini välja. Kui sel nädalal ükski päevane number 400 ei ületaks, siis võib juba öelda, et me oleme äkki langustrendis. Kui ka järgmisel nädalal arvud vähenevad, siis on nakatumiskordaja alla ühe,"" selgitas Fischer.Nii-öelda platooks saab nakatumist Fischeri sõnul nimetada siis, kui uued nakatunute arvud ei lange, aga on jäänud stabiilseks. Praegu sellist olukorda veel ei ole. "
err,08.07.2020 21:50,uudised,https://www.err.ee/1110616/koroonast-rasitud-valisturism-naitab-joudsaid-taastumise-marke,Koroonast räsitud välisturism näitab jõudsaid taastumise märke,"Tallinna Sadam on koroonakriisis üsna hästi vastu pidanud: Eesti suurimas kaubasadamas Muugal käib töö nagu ikka. Kaubamahud on tänavu isegi paari protsendi võrra kasvanud.Reisijate arv kukkus teises kvartalis 80 protsenti, kuid on jõudsalt taastumas. Enam kui neli viiendikku Tallinna Sadama reisijate käibest annab Tallinna-Helsingi liin.""Juuni teine pool näitab, et pool on taastunud. Ja juulis me näeme kiirenevat taastumist. Ma väga loodan, et kolmas kvartal ja ilusad ilmad toovad rohkem Soome turisti siia Tallinnasse,"" ütles Tallinna Sadama juhatuse esimees Valdo Kalm.Kalm loodab, et juulis jõuab Tallinna-Helsingi liini käive juba 60 protsendini aastatagusest ning aasta kokkuvõttes jääb Tallinna Sadam endiselt kasumisse. Kõige kiiremini taastubki turism lähiriikidest.Bussifirma Lux Express sõidab Tallinnast Riiga, Vilniusesse ja Varssavisse. Praeguseks on taastunud kolmandik aastatagusest reisijate arvust.
										Tpilet kehtestab piletitele teenustasu									""Kui me jõuame suve lõpus 35-40 protsendini võrreldes eelmise aastaga, siis see oleks juba hea tulemus. Kõige aktiivsemad reisijad taastumise mõttes on lätlased ja Eesti suunal, Pärnu ja Tallinn. Teisel kohal on Riiat külastavad eestlased. Leedulased on Balti riikides rahvusvahelise reisimise seisukohalt kõige passiivsemad,"" kommenteeris Lux Expressi tegevjuht Janno Ritsberg.Tallinna Lennujaama keskmine reisijate arv oli juunis vaid kaheksa protsenti aastagusest, samas möödunud nädala laupäeval oli reisijaid juba 30 protsenti mullusest. Püsivalt looodab lennujaam 30 protsendi tasemeni jõuda augustiks. Ettevõtte kinnitusel sooviksid lennufirmad väga liine taas käima panna.""Probleem on selles, et mitmetes riikides on olukord piiripealne. Mingitel nädalatel peab karantiini jääma, mingitel ei pea. Ja selline olukord kindlasti reisimist ei soosi. Kui koroonatase Euroopas läheb madalamale, siis reisimine läheb Euroopas rohkem lahti,"" kommenteeris Tallinna Lennujaama kommertsdirektor Eero Pärgmäe. "
err,06.01.2021 14:49,Film,https://kultuur.err.ee/1229653/viola-salu-arvasin-et-koroonatemaatika-tuleb-eesti-lugudesse-rohkem-sisse,"Viola Salu: arvasin, et koroonatemaatika tuleb ""Eesti lugudesse"" rohkem sisse","Viola Salu arvas, et koroonatemaatika tuleb uutesse ""Eesti lugude"" filmidesse rohkem sisse. ""Filmitegijad on jäänud ikkagi truuks nendele teemadele, millega nad tootmisse läksid,"" ütles ta ja mainis, et selle üle on isegi hea meel, kuna koroonast on alates kevadest meedias igapäevaselt räägitud. ""Koroona küll kumab neist filmidest läbi, kuid kõrvalteemana pole see otseselt sisse tulnud.""""Sel aastal on filmid saanud tootmisjärgus ka veidi välismaist nõustamist, meil on olnud abiks Taani monteerija ja stsenarist Jesper Osmund, kes on kahes etapis filmitegijaid nõustanud,"" selgitas Salu ja mainis, et tema panus on aidanud filmitegijatel mitmed asjad selgemaks saada. ""Ma loodan, et see annab filmidele natukene uuema ja värskema hoo sisse.""""Kaks filmi räägivad maailmaparandamisest ja see on ka ajastu märk, et oleme heaoluühiskonda jõudnud,"" tõdes ta ja mainis, et esimene film ""Homme saabub paradiis"" räägib toidusäästmisest. ""Teatavasti toitu visatakse ära suurtes kogustes ja ühed Tartu emad tegelevad toidu päästmisega mitte seepärast, et neil poleks raha toidu ostmiseks, vaid nad võtavad põhimõtte pärast toitu prügikastist ja teevad oma lastele süüa.""
										Viola Salu. Keskkonnakuu filmiprogramm									Samuti tõi ta välja, et teine maailmaparandajate film räägib metsloomade päästmisest, nende elule turgutamisest, iseseisvaks eluks ettevalmistamisest ja loodusse tagasilaskmisest. ""See on huvitav film, kuna tõstatab küsimusi, kas inimese ülesanne on mängida otsustajat, kes jääb ellu ja kes ei jää, lisaks tekitab küsimusi ka see, kuidas loomi ohverdatakse selle nimel, et teised elus püsiksid.""""Film ""Muusika, mida ma ei teadnud"" räägib ühest Tartu melomaanist Ahto Külvetist ja tema otsingutest nõukaaegsete vinüülplaatide maailmas,"" sõnas ta ja mainis, et see on tore muusikaline rännak inimesest, kes on loonud täiesti omaette maailma. ""See muusika kõlab palju kaasaegsemalt ja haaravamalt kui võiks arvata.""""Valminud on ka Kaupo Kruusiaugu film ""Murust"", mis räägib kahest erinevast suhtumisest aia- ja muruhooldusse,"" selgitas Salu ja mainis, et kuigi teema tundub pealtnäha lihtne ja kerge, siis tegelikult annab film väga huvitava pildi kooselust ja üksindusest. "
err,11.11.2020 15:45,Raadiouudised,https://www.err.ee/1157737/narvas-vahetus-linnavoim-uueks-linnapeaks-voib-saada-katri-raik,"Narvas vahetus linnavõim, uueks linnapeaks võib saada Katri Raik","Volikogu tagandas täna ametist linnapea Aleksei Jevgrafovi. Volikogu esimees Irina Janovitš astus tagasi umbusaldust ootamata. Alanud on läbirääkimised uue võimukoalitsiooni moodustamiseks. 
Jüri Nikolajev "
err,28.07.2020 09:40,Raadiouudised,https://www.err.ee/1117611/mitmel-pool-sajab-hoovihma,Mitmel pool sajab hoovihma,
err,14.10.2020 14:03,Sulgpall,https://sport.err.ee/1146878/kati-kreet-marran-ja-helina-ruutel-alustasid-tippturniiri-voiduga,Kati-Kreet Marran ja Helina Rüütel alustasid tippturniiri võiduga,"Denmark Open on sulgpalli rahvusvahelises kalendris World Tour 750 kategooria võistlus, ühtlasi on see esimene tippturniir pärast märtsis tekkinud võistluspausi. Kõrgema kategooriaga on aastas vaid kolm World Tour 1000 turniiri.Seekordse võistluse koosseis on tugev, kuid mitmed Aasia mängijad siiski koroonaviiruse tõttu Taani ei sõitnud. Seetõttu pääsesid 32-kohalisse võistlustabelisse ka mängijaid, kel tavapäraselt see maailma edetabeli kohast tulenevalt selle tasemega turniiridel pole võimalik olnud. Selline võimalus avanes ka paarismängus edetabelis 73. kohal olevale Helina Rüütelile ja Kati-Kreet Marranile.Rüütel ja Marran läksid loosi tahtel vastamisi maailma 60. paari Vimala Heriau ja Margot Lamertiga Prantsusmaalt. Mäng algas tasavägiselt ning esimene geim oli punkt-punktis seisuni 7:7. Seejärel õnnestus eestlannadel vahe sisse saada ja edu hoiti geimi lõpuni. Ka teises geimis oli algus võrdne, kuid siis said Marran ja Rüütel hoo sisse. Senise karjääri tugevaimal turniiril tuli kohtumise võit 21:14, 21:15.
										Kristin Kuuba tõusis maailma edetabelis 50 piirimaile									Teises ringis 16 parema seas on Eesti paari vastas kohtumise Amalie Cecilie Kudsk ja Signe Schulz (Taani) ning Emilie Lefel ja Anne Tran (Prantsusmaa) võitja. Eeldatavaks favoriidiks selles paaris on kaheksanda asetusega ja EM-idel medaleid võitnud prantslannad.Helina Rüütel tegi Mihkel Laanesega kaasa ka segapaarismängus. Teisipäeval peetud esimese ringi kohtumises oli nende vastas maailma 67. paar Victoria Williams ja Gregory Mairs Inglismaalt. Lühikeseks jäänud mängus – matš kestis vaid 18 minutit – kulgesid mõlemad geimid sarnase stsenaariumi järgi. Inglased läksid geimi alguses mõne punktiga juhtima ja seejärel kasvatasid vahet suuremaks. Rüütel ja Laanes pidid seekord vastu võtma kaotuse 11:21, 7:21.Kristin Kuuba alustab võistlust alles neljapäeval. Kuna Kuubale loositud vastane, võistlustel esimesena asetatud jaapanlanna Akane Yamaguchi turniirist loobus, sai Kuuba ainsa mängijana naiste üksikmängus otse teise ringi. Tema kaheksandikfinaali vastane on Yvonne Li (BWF 44.) Saksamaalt. Li võitis avaringis hispaanlanna Clara Azurmendit 21:13, 21:16. Senised kaks omavahelist mängu on võitnud Li. Viimati kohtus Kuuba sakslannaga eelmisel aastal Euroopa mängudel. "
err,29.03.2021 09:33,Arvamus,https://www.err.ee/1608158779/jaak-aaviksoo-entusiastide-marsid-probleeme-ei-lahenda,Jaak Aaviksoo: entusiastide marsid probleeme ei lahenda,"Tõsiasjale, et inimkonna arvukuse ja heaolu kasvul on piirid, osutas ühena esimestest inglise majandusteadlane Thomas Robert Malthus enam kui kakssada aastat tagasi. Veidi vähem kui 50 aasta eest avaldas Rooma Klubi oma mõjuka raporti ""Kasvu piirid"".Mõlemad käsitlused pidasid kasvu peamise piirajana silmas ressursside lõplikkust, ometi on (majandus)kasv jätkunud ja ilmselt jätkub ka edaspidi. Sest ressursid ei saa kunagi otsa, vähemasti mitte selles mõttes nagu seni on silmas peetud.Otsa hakkab saama hoopis meie elukeskkond, sest see ei suuda enam inimkonna heitmetega toime tulla. Neist (hetkel) kõige kriitilisema mõjuga on (fossiil)kütuste põlemisel tekkiv süsihappegaas, mis viib kliimasoojenemiseni. Skeptikutest hoolimata on see arusaam üleilmselt aktsepteeritud, viimase paari kümnendi jooksul on mõistetud ka selle probleemi vältimatust ja akuutsust – midagi tuleks kohe ette võtta.Kriisidele omaselt on kliimakriiski sünnitanud suure hulga häälekaid vilepuhujaid ja süüdlaste otsijaid ning mida valjemini kõlab nende hääl, seda rohkem leidub neidki, kel lihtsad lahendused välja pakkuda. Viimased omakorda leiavad üha enam aktivistidest toetajaid, kes asuvad otsustajaid survestama ja tulemusena ... saame entusiastide marsid.Sõnastatakse uljad ja üllad eesmärgid, haaratakse kätte loosungid ""Viisaastak kolme aastaga!"" ja asutakse teele. Iga päev toob uudiseid, millal mõni linn, ülikool või advokaadibüroo kliimaneutraalseks muutub. Kui asi ei liigu, maksab maksumaksja peale, et kasvaks energiamets või kaetaks põllud ränipaneelidega.
										Johanna Maarja Tiik: millises kliimaseaduses Euroopa Liit kokku leppis?									Kahjuks on see probleem, millega me silmitsi seisame väga palju tõsisem ning pakutud lihtsad lahendused tähendavad üldjuhul vaid oma ""probleemi"" metsa alla sokutamist – tapuaiast jõkke ja sealt edasi ookeani või Euroopa õuest Hiinamaale ja Aafrikasse. Maakera on aga ühine. Selle nähtuse nimi on rohepesu.Tõsi, üldine esmane siht – süsinikuheite jõuline vähendamine – on ilmselt õige ja iga samm selles suunas tervitatav, kuid tuleb tunnistada, et seni pole kaugeltki selge isegi lõppeesmärk, rääkimata teest kuidas selleni jõuda. Ei tea me õieti sedagi, mis on üldse meie võimuses.Loodusseadused ütlevad, et areng ehk korrastatuse kasv on võimalik vaid läbi korratuse hoopis suurema kasvu kuskil mujal. Ümbersõnastatult – iga organism toodab prügi ja kõige rohkem saastab kõige arenenum. See peaks tähendama, et kogusaaste vähendamiseks on ainus tee nn kestlik kahanemine (inimeste arvus ja tarbimises).Kas selline (taand)arengu otsus on üldse inimeste võimuses? Kas see on soovitav? Kes jääb sellisel juhul ellu ja kes jääb mällu?Kui ei, siis areng/kasv jätkub ja saastamine kasvab ning ainus võimalus on luua tehnoloogiaid, mis viiksid saaste meie ja meie eksistentsi võimaldava looduse jaoks piisavalt kahjutule kujule.""Lewis Carrolli sügavamõttelise sõnastuse kohaselt peame ka paigalpüsimiseks üha kiiremini jooksma.""Kui fantaseerida, siis tuumajäätmed peaks saatma Päikesele ja soojusheite avakosmosesse. See on võimalik vaid olulise täiendava energiaressursi kasutuselevõtu korral. Kokkuvõtvalt – saastega võitluseks vajame rohkem ja paremat energiat, eelkõige elektrienergiat. Lewis Carrolli sügavamõttelise sõnastuse kohaselt peame ka paigalpüsimiseks üha kiiremini jooksma.
										Margit Rüütelmann: prügi ei maksa vaiba alla pühkida									Järeldus on ühemõtteline – energia maksab ja meil tuleb harjuda vajadusega maksta saaste utiliseerimise eest oluliselt, ilmselt palju kordi rohkem, kui me praeguste saastemaksude ja keskkonnatasudega selleks kogume. Kas me oleme selleks valmis? Ilma selle valmisolekuta on kõik lahendused üks suur enesepettus.Paratamatu hinnatõus tekitab tõsiseid sotsiaalseid probleeme, ent mis ilmselt kõige tõsisem, tekitab ja juba on tekitanud kasvavaid pingeid arenenud ja arenevate riikide vahele. Pariisi habras kliimakokkulepe annab veidi lootust, aga välistatud pole selle kokkukukkumine just kulude õiglase jaotuse pinnalt: ühed ei taha (võõraid?) kulusid kanda ja teised ei suuda.Edasiliikumist takistab ka usaldusväärse metoodika puudumine energia ja teiste toodete elueakulude, sh saaste, arvestamiseks. Erinevad metoodikad võimaldavad täiesti erinevaid järeldusi pakutavate lahenduste ""kliimaneutraalsust"" puudutavalt. Ilmekaks näiteks on Euroopa Komisjoni biokütuste käsitluse heitlikkus – kord on ja kord ei ole roheline.Ebakindlal kontseptuaalsel ja praktilisel alusel on ka paljukiidetud ringmajanduse ja taaskasutuse propageerimine. Tasuks tõsiselt analüüsida, kui keskkonnasõbralik selline lähenemine igal konkreetsel juhul tegelikult on. Kahtlus on asjakohane alati, kui vana asja kasutuselevõtt on praktikas oluliselt kallim kui uue muretsemine.Usaldamatust külvab ja raskendab seeläbi üleilmse keskkonnamure sisulist lahendamist läbimõtlematu (või omakasuliselt läbimõeldud?) riiklike dotatsioonide ja toetuste poliitika. Väljendugu see siis jäätmete piiritaguses utiliseerimises, musta elektri impordis või pelletite põletamises tuhandete kilomeetrite kaugusel puude kasvukohast.Eelöeldu mõte pole eitada või pisendada kliimakriisi tõsidust, suisa vastupidi. See on soov osutada probleemi keerukusele ja hoiatada entusiastlike, ent pealiskaudsete ja kohati ka silmakirjalike lahenduste eest. Nii satume pigem vihma käest räästa alla.Tark ei torma. Vajame vastutustundlikke otsuseid, mis põhinevad teadmistel ja vastastikusel usaldusel, need aga nõuavad mitte ainult palju tööd, vaid ka aega. Ainsaks lahenduseks on seega liikuda edasi samm-sammult, aega kaotamata ja raskustele vaatamata. Ning otsustades täna vaid seda, milles kindlus ja selgus olemas, jättes järgnevad otsused targemasse homsesse. "
err,01.03.2021 21:58,Välismaa,https://www.err.ee/1608127105/valisilm-selgitas-kuidas-joudis-gruusia-demokraatia-kriisi,"""Välisilm"" selgitas, kuidas jõudis Gruusia demokraatia kriisi","Nädal tagasi võeti Gruusias väevõimuga kinni opositsiooni üks karismatilisemaid liidreid Ühinenud Rahvusliku Liikumise juht Nika Melia. Vaatemängulises tormijooksus partei peakorterile kasutati tuletõrjeredelit ja käiku läks ka pisargaas. Teiselt poolt kindlustati end mööblist ehitatud barrikaadiga.""See on enneolematu pilt igale demokraatlikule riigile, kui nii suur hulk politseinikke ja eriväed jooksevad tormi opositsioonipartei peamisele hoonele, et arreteerida täiesti ebaseaduslikult erakonna ja opositsiooni juht,"" rääkis partei Euroopalik Gruusia endine liider Elene Khostharia.""Mitte mingil juhul ei saa nad takistada vabadust armastavatel Gruusia inimestel meelt avaldada, rikkuda meie riigi suveräänsust, mis juhtus 20. juunil 2019 ja mille vastu ma protestinud olen. See on lõpp, see on režiimi lõpp. Režiimid lõppevad just niimoodi. Nad ei säilita võimu selle eriüksuse toel,"" sõnas Ühtse Rahvusliku Liikumise liider Nika Melia.Kahe aasta tagune 20. juuni, millele opositsiooniliider oma avalduses viitas, on päev, mil Gruusiat külastanud Venemaa parlamendidelegatsiooni juhil Sergei Gavrilovil lubati rahvaasemike ees esineda ja ta tegi seda äärmiselt provokatiivselt parlamendi juhi koha pealt. Gavrilovi käitumise mõistis hukka ka võimupartei, kuid opositsioonil oli, millest kinni haarata. Nüüd justkui oli võimupartei lõplikult paljastanud oma venemeelsuse. Tuhanded meeleavaldajad valgusid parlamendi ette, kokkupõrgetes politseiga sai kannatada mitusada inimest. Nüüd süüdistabki võim Nika Meliat selle vägivalla korraldamises.
										Riina Kaljurand: Gruusia võimupartei näitab oma konservatiivsemat nägu									Tol suvepäeval sai alguse kriis, mis koondas opositsiooni ning Nika Melia on olnud osav seda koos hoidma.""Nika on Gavrilovi ja Putini ning peaminister Gharibašvili ja Gruusia tegeliku valitseja Ivanišvili vang. Meie nõudmine on poliitvangide vabastamine. Peatage poliitiline süüdistus ja me kutsume üles korraldama erakorralisi valimisi, sest see on ainus vahend pingete vähendamiseks ja poliitilise kriisi kahanemiseks,"" ütles opositsiooni esindaja Gigi Ugulava, kes oli aastail 2005 kuni 2013 Thbilisi linnapea.Sügisel toimunud valimised võitis taas, juba kolmandat korda miljardärist ekspeaministri Bidzina Ivanišvili Gruusia Unistus. Opositsiooni ühisrinne teatas, et see tulemus ei saa olla aus, loobus oma kohtadest parlamendis, nõudis uusi valimisi ja asus poliitikat tegema tänavatel.Rahvusvaheliste vaatlejate hinnangul kulgesid valimised suuremate rikkumisteta.""Ma loodan, et surve kasvab. See oleks nagu viia sõnum võimuparteini. Ja ma loodan, et Gruusia jõuab peagi vabade ja õiglaste valimisteni,"" ütles Ühinenud Rahvusliku Liikumise liige Khatia Dekanoidze.Venemaale on omavahel tülis grusiinid lihtne saak, ohus on Gruusia Euroopa Liidu ja NATO suunalised püüdlused. See kõik toimub koroonapandeemia tingimustes.Viis päeva enne opositsiooniliidri vahistamist astus peaminister Giorgi Gahharia tagasi, teatades, et ei ole nõus Melia kinnipidamisega. Tema asemele hääletas võimupartei kontrolli all olev parlament kiirelt Irakli Garibašvili, mehe, kes on juba olnud nii pea- kui ka kaitseminister ning kes saatis märulipolitsei otsekohe opositsiooni peakorterisse. ""Lükkame kõik ennetähtaegsete valimistega seotud läbirääkimised kategooriliselt tagasi. See küsimus on suletud. Seda küsimust ei arvestata. Opositsioon ei taha ei ennetähtaegseid valimisi ega ausaid valimisi ega demokraatlikke valimisi. Nad tahavad valitsust vägivaldsete vahenditega vahetada,"" sõnas Garibašvili.USA saadik Thbilisis nentis kahetsusega, et opositsiooniliidri vahistamisega on Gruusia astunud demokraatlikus arengus sammu tagasi, Suurbritannia ning Euroopa Liit on kutsunud vaoshoitusele kõiki osapooli.  ""Jälgime Gruusia sündmusi väga tähelepanelikult ja tundub, et härra Melia vahistamisega on olukord veelgi eskaleerunud ning poliitiline kriis näib süvenevat. Selles kontekstis kordab Euroopa Liit oma üleskutset: me kutsume kõiki osapooli Gruusias näitama üles vaoshoitust, ülimat vaoshoitust ja vastutust riigi ja rahva huvides, et vältida suuremat eskaleerumist,"" ütles Euroopa Komisjoni pressiesindaja Peter Stano.Opositsiooni tuumik - Ühinenud Rahvuslik Liikumine eesotsas vahistatud Nika Meliaga - on vastuolulise ekspresidendi, eksiili sunnitud Mihheil Saakašvili partei. Presidendina viis Saakašvili Gruusias läbi olulisi reforme, ent aastatega ilmnesid ka tema autoritaarsed jooned.Kuus aastat tagasi võttis praegune võimupartei temalt Gruusia kodakondsuse ära. Vahepeal on Saakašvili tegutsenud Ukrainas: olnud seal sõdiva riigi valitsuse nõunik, Odessa kuberner, läinud tülli president Petro Porošenkoga, jäänud ilma ka Ukraina kodakondsusest ja saanud selle siis Volodõmõr Zelenskilt tagasi.Saakašvili suhtes kriitiliste vaatlejate hinnangul ei olegi praegune märul Gruusias midagi muud, kui ekspresidendi katse kodumaale tagasi ja taas võimule pääseda. "
err,21.05.2020 06:37,Majandus,https://www.err.ee/1092415/lufthansa-kinnitas-konelusi-suure-paastepaketi-ule,Lufthansa kinnitas kõnelusi suure päästepaketi üle,"""Kontseptsioon, mida pole veel lõpuni viimistletud, pakub stabiilsusmeetmeid kuni üheksa miljardi euro ulatuses, millest kolm miljardit eurot on laenude vormis investeerimispangalt KfW,"" teatas Saksa lennufirma avalduses.Kui paketis kokku lepitakse, lõpetaks see nädalaid kestnud vaidlused Lufthansa üle liidukantsler Angela Merkeli konservatiivse CDU ja nende vasaktsentristliku koalitsioonipartneri SPD vahel.Ettevõtlusmeelsed poliitikud Merkeli ridades on seisnud pikalt vastu riigi suurele osalusele Lufthansas, öeldes, et ärilised otsused tuleb jätta firma juhtkonna pädevusse.SPD on seevastu aga toetanud suuremat osalust, mis annaks Berliinile mõjuvõimu juhtkonna üle võimalike koondamiste ja keskkonnaga seotud eesmärkide täitmise valguses.Merkel ütles kolmapäeval, et leppeni jõutakse ""lähiajal"". "
err,05.03.2021 14:45,Arhitektuur,https://kultuur.err.ee/1608132292/galerii-sindi-keskvaljaku-arhitektuurivoistluse-voitis-kavand-sindi-voo,"Galerii. Sindi keskväljaku arhitektuurivõistluse võitis kavand ""Sindi vöö""","Tori vallavanem ja žürii liige Lauri Luur sõnas, et Sindi linnakeskuse ümberehituse eesmärk on ruumi muutmine praegusest lahendusest inimsõbralikumaks ja mitmekesisemaks, tänapäevaseks, esinduslikuks ja ajaloolist pärandit rõhutavaks avalikuks ruumiks. ""Sindi keskuse kaasajastamine peaks andma impulsi kohaliku ettevõtluse ja kultuuri arenguks, uus linnasüda pakkugu meeldivat ja turvalist olemist ning tegevusvõimalusi igas vanuses inimesele igal aastaajal,"" märkis Luur.""Paraku puudub hetkel linnal korralik keskus, mis oleks esinduslik ja näitaks ajaloolise vabrikulinna mitmekülgsust – soovimegi seda tühimikku täita ja anda Sindile linnaväärilise keskuse.""Võidutöö ""Sindi vöö"" autorid loovad oma kavandis nn vöö, mis tõmbab linna keskelt kokku ja ühendab omavahel ajaloolised sõlmpunktid ning uued avalikud tegevusruumid.""Oluline element on siin valgustite ümbermõtestamine ning seeläbi kohale iseloomulike ruumiliste olukordade loomine. Kogu võistlusala läbiv valgussiin seob erinevad ruumiolukorrad üheks tervikuks, uus tekkiv väljakuruum ei ole üle kujundatud ja loob võimalusi väga erinevateks tegevusteks,"" selgitas ""Hea avalik ruum"" arhitektuuriprogrammi eestvedaja Kalle Vellevoog.Žürii hinnangul on tegu tugeva ideega, tänava- ja väljakualad on lahendatud põhjalikult. Sindi vöö ehk valgussiin, millega erinevad osad tervikuks seotakse, on kerge, postid pole liiga massiivsed. Valgussiini saab kasutada ka näituste ülesriputamiseks.
										Sindi linnakeskuse ideelahenduse võistluse võitis MA töö ""Sindi vöö""									Keskväljakul moodustab vöö žürii hinnangul ulja ringi või sõlme, mis on kogu oma teekonna ulatuses täis nüansse. Pikk tänava ala on liigendatud nn tegevuspesades pinkide, laudade, varjualustega. Keskväljakul on hubasus lahendatud kaasaegselt ja teatraalselt: tribüünidelt saab jälgida, mis ümberringi toimub. ""Lahendus tervikuna on kerge, ökonoomne, loodud on tugev võrgustik, mida edasi arendada,"" lisas Vellevoog. ""Kuna žüriil tekkis võidutööle siiski ka mõningaid täiendavaid ettepanekuid, selgub Sindi uue linnakeskuse lõplik ilme tihedas koostöös võitjaga edasise projekteerimise käigus"".I koha pälvinud ideekavand ""Sindi vöö"" arhitektuuribüroolt MA OÜ sai preemiaks 8000 eurot, II koha preemia suuruses 6000 eurot läks ideekavandile ""Kõik on sillas"" arhitektuuribüroodelt KARISMA arhitektid OÜ ja Nu arhitektuur (autorid Diana Taalfeld, Kai Süda, Risto Parve ja Heldi Jürisoo), III koha preemia suuruses 4000 eurot läks ideekavandile ""Diagonaal"" arhitektuuribüroolt KA Arhitektid OÜ (autor Erkki Annama).Lisaks otsustas žürii tunnustada 2000-eurose ergutuspreemiaga ka võistlustöö ""Kirsipuna"" arhitektuuribüroolt Punktiir OÜ (autorid Eve Komp, Malle Jürgenson, Liina-Liis Pihu, Grete Veskiväli ja Kristi Tuurmann).Võistlust korraldati EV 100 ""Hea avalik ruum"" jätkuprogrammi raames. Kuna soov oma linnakeskused korda teha oli palju rohkematel omavalitsustel kui esimesse etappi mahtunud 15 linnal, algas 2019. aastal ""Hea avalik ruum"" jätkuprogramm. 2020. aastal toimub jätkuprogrammi raames neli arhitektuurivõistlust Jõgeva, Sindi, Kunda ja Kiviõli keskusalade uuendamiseks, programm jätkub ka 2021. aastal.Seni on Eesti Vabariik 100 ja arhitektide liidu koostöös sündinud arhitektuuriprogrammiga ""Hea avalik ruum"" korraldatud arhitektuurivõistlused 20 linnas, millest 9 linna rekonstrueeritud südamed on juba valminud (Tõrva, Põlva, Valga, Võru, Rapla, Rakvere, Elva, Kuressaare ja Kärdla). Sellel aastal valmib ka Viljandi uuendatud keskväljak. "
err,16.07.2020 11:20,Eesti,https://www.err.ee/1113438/terviseamet-hoiatab-sinivetikaohu-eest-viimsi-randades,Terviseamet hoiatab sinivetikaohu eest Viimsi randades,"Amet soovitab inimestel randa minnes jälgida vee seisukorda. ""Kui märkate, et vesi on muutunud tänu silmaga nähtavatele helvestele kollakasroheliseks ja kogu kaldaäär on kaetud tiheda rohelise massiga, millel on kopituse lõhn, siis võib tegu olla sinivetikatega,"" teatas terviseamet sotsiaalmeedias.Kui vee värvi muutvad helbed on nii väikesed, et vette pistetud oksal püsima ei jää, on sinivetika tõenäosus veel suurem.Inimene võib sinivetikate toksiinidest mürgistuse saada peamiselt sinivetikarikast vett juues. Sellise vee neelamisel on täiskasvanutel harva tõsist mürgistust esinenud, eelkõige on ohustatud väikesed lapsed, vanemad inimesed ning kodu- ja karjaloomad. Koertel piisab mürgituse saamiseks karva lakkumisest peale sinivetikaid sisaldavas vees ujumist.Sinivetikamürgituse sümptomid võivad sarnaneda tavalise gripi omadega, esineda võib naha ja silmade punetus, halb enesetunne ja kõhulahtisus, palavik, nohu ja köha, lihasevalud, huulte kipitamine ja pragunemine ning tasakaaluhäired. "
err,14.05.2020 04:49,Välismaa,https://www.err.ee/1089420/usa-hiina-puuab-varastada-covid-19-vaktsiiniuuringute-andmeid,USA: Hiina püüab varastada COVID-19 vaktsiiniuuringute andmeid,"Haigust uurivaid organisatsioone hoiatati Hiinast lähtuva võimaliku kübertegevuse eest, märkisid USA Föderaalne Juurdlusbüroo (FBI) ning küber- ja taristujulgeoleku agentuur (CISA) oma avalduses.""Hiina jõupingutused nende sektorite sihikule võtmisel ohustavad tõsiselt meie riigi toimetulekut COVID-19-ga,"" seisab avalduses.Kumbki organisatsioon ei esitanud süüdistuste kinnituseks tõendeid või näiteid.Praegu puudub tõendatud ravi COVID-19 vastu. Tõhus vaktsiin võimaldaks riikidel täielikult taasavaneda, nende loojatel aga potentsiaalselt miljoneid dollareid teenida.Washington on asunud üha jõulisemalt süüdistama Pekingit pandeemias, mille põhjustas möödunud aasta lõpus Hiinas välja ilmunud viirus. Peking on igasuguseid Ühendriikide süüdistusi korduvalt eitanud.Vaktsiini väärtust rõhutas kolmapäeval USA Föderaalreservi juht Jerome Powell, kelle sõnul võivad pikalevenivad piirangud kaasa tuua pikaajalise kahju majandusele. "
err,05.05.2021 10:38,Eesti,https://www.err.ee/1128797/aktuaalne-kaamera-kell-21-00,"Ööpäevaga tuli juurde 430 nakatunut, suri kuus inimest","Suri kuus inimest, 58-aastane mees, 68-aastane mees, 73-aastane mees, 84-aastane mees, 86-aastane naine ja 90-aastane mees. Alates pandeemia algusest on Eestis viirusega surnud 1183 inimest.Ööpäeva jooksul avati haiglates uusi COVID-19 haigusjuhtumeid kokku 23 ja haiglaravil viibib 18 patsienti vähem kui teisipäeval ehk kokku on haiglates 301 inimest. Neist omakorda vajab intensiivravi 51 patsienti (päev varem samuti 51) ja juhitaval hingamisel on 38 inimest (päev varem 39).Koju saadeti 17 inimest (üks registreeriti tagantjärgi) ning 17 inimest viidi üle mitte-COVID-19 osakonda. Haiglaravi on kokku vajanud seitse protsenti haigete üldarvust. Haiglaravil olevate patsientide keskmine vanus on 68 aastat, kõikidest haiglaravi vajavatest patsientidest on üle 60-aastased 229 inimest ehk 76 protsenti.Rahvastikuregistri andmetel laekus enim uusi positiivseid testitulemusi Harjumaale, kus koroonaviirusega nakatumine tuvastati 213 inimesel. 162 uutest Harjumaa haigusjuhtudest on Tallinnas.Ida-Virumaale lisandus 61, Pärnumaale 37, Tartumaale 31, Lääne-Virumaale 15, Põlvamaale 14, Läänemaale 13, Valgamaale 11 ning Viljandimaale kümme uut nakkusjuhtu. Raplamaale lisandus kaheksa, Saaremaale neli, Jõgeva- ja Järvamaale kaks ning Võrumaale lisandus üks uus nakatunu. Hiiumaale uusi nakkusjuhte ei lisandunud. Kaheksa positiivse testitulemuse saanul puudus rahvastikuregistris märgitud elukoht.Viimase 14 päeva haigestumus 100 000 inimese kohta on 363,2 ning esmaste positiivsete tulemuste osakaal tehtud testide koguarvust on kaheksa protsenti.Ööpäeva jooksul manustati 8714 vaktsiinidoosi, millest esmaseid kaitsesüste oli 4978. Vaktsineerimisi on tehtud kokku 346 940 inimesele, kellest lõpetatud vaktsineerimisega on 132 534 inimest.Üle 70-aastaste hõlmatus vähemalt ühe vaktsiinidoosiga on 62 protsenti. 70+ vanusegruppi on üle 60 protsendi vaktsineeritud kõikides maakondades, välja arvatud Ida-Virumaal.Kolmapäevaks on haiglates lõpetatud 7216 COVID-19 haigusjuhtumit 6943 inimesega ning viirusest on kokku tervenenud 114 033 inimest. "
err,14.07.2020 21:26,Välismaa,https://www.err.ee/1112907/rootsi-piirilinna-elanikke-pahandab-soome-minemise-keeld,Rootsi piirilinna elanikke pahandab Soome minemise keeld,"Nii tavalised rootslased kui ka Rootsi valitsustegelased ja võimuesindajad on juba mitu kuud kurtnud, et muu Euroopa ei mõista nende eripärast koroonastrateegiat ning Rootsit ja rootslasi selle tõttu ka kiusatakse. Eriti teravalt löövad pinged välja just piirialadel naaberriikidega, vahendas ""Aktuaalne kaamera"".""Rootslaste kohta, kes käivad Soome poolel ostlemas, rääkis mulle üks endine kolleeg, et kui ta sõitis oma Rootsi numbrimärgiga autoga Soome poolele ja sõitis parasjagu poe poole, avas Soome mees Coca-Cola purgi ja pritsis tema auto täis. Selliseid väikeseid ja provokatiivseid asju juhtub pidevalt. See teeb kurvaks,"" rääkis Tornio elanik Birgitta Tamminen.Rootsi sotsiaaldemokraatlik poliitik Sven-Erik Bucht on Haaparanta-Tornio piiriprobleemid tõsiselt käsile võtnud. Tema sõnul on piiriületuse piiramine kaasa toonud palju praktilisi probleeme, näiteks on Haaparanta ujula sealt leitud hallituse tõttu suletud, kuid linna elanikud ei saa külastada ka Tornio ujulat, sest see pole praegusel ajal piiriületuseks piisav põhjus.
										Soome ja Rootsi Tornio piiripunkt on üle koormatud									Buchti sõnul on kõige kurvem, et erinev koroonastrateegia ei riku mitte ainult riikide, vaid ka tavaliste inimeste suhteid.""Kui pandeemia on möödas, kõrvaldatakse piiritarad ja me võime jälle vabalt reisida, kuid sellest, mis inimeste peades praegu paiga on leidnud - vihkamisest ja marurahvuslusest - on raske lahti saada,"" tõdes Bucht.Bucht ei kommenteerinud tõika, et erinevus koroonasse nakatunute ja ka surnute arvus on Soome ja Rootsi vahel pehmelt öeldes suur.Soome piirivalve kinnitusel on erinev epidemioloogiline olukord aga piiriületuspiiranute ainus põhjus.""Me võime ainult loota, et olukord Rootsis rahuneb, nii et me saame piiri uuesti avada. Just seda loodab Soomes igaüks. Soomlastel ei ole midagi rootslaste vastu. Võib tunduda, et me oleme rootslaste peale vihased, aga tegelikult oleme me ainult koroona vastu. Me kardame koroonat,"" ütles Tornio piiripunkti ülem vanemleitnant Jari Rantala.Soome piirivalve kinnitusel mõistab enamik inimesi mõlemal pool piiri, miks piirangud kehtestatud on ning suhtub neisse rahulikult. "
err,07.10.2020 15:34,Jalgpall,https://sport.err.ee/1144083/branni-peatreener-teniste-ei-kuulu-enam-meie-esindusmeeskonda,Branni peatreener: Teniste ei kuulu enam meie esindusmeeskonda,"""Võin kinnitada, et Taijo ei ole enam esindusmeeskonna liige. Kuid ta on seni olnud Branni ustav teener,"" teatas Ingebrigtsen teisipäeval BT.no-le antud intervjuus. ""Tema perekond reisis tagasi Eestisse ja ka Taijo võib nüüdsest Eestis treenida, kui ta seda soovib,"" lisas juhendaja. Hetkel viibib Teniste Eesti A-koondise juures ja valmistub tänaseks maavõistluseks Leeduga ning Rahvuste liiga kohtumisteks Põhja-Makedoonia ja Armeeniaga, vahendab Soccernet.ee.Olukorra muudab omapäraseks see, et Branni spordidirektor Rune Soltvedt kommenteeris Teniste olukorda kohalikule väljaandele Bergensavisen lausega: ""Ta tuleb koondisepausilt tagasi Bergenisse ja arutame siis, kuidas edasi minna."" Peatreeneri ja spordidirektori vastakad laused viitavad võimalusele, et kehvade tulemuste järel on värske juhendaja Ingebrigtsen lihtsalt asunud klubi oma käe järgi kujundama.Loe edasi Soccernet.ee portaalist. "
err,23.02.2021 09:30,Teleuudised,https://www.err.ee/1608119980/err-i-teleuudised-kell-9-00,ERR-i teleuudised kell 9:00,
err,13.06.2020 05:46,Välismaa,https://www.err.ee/1101776/prantsusmaa-kavandab-piiride-avamist-juuli-algusest,Prantsusmaa kavandab piiride avamist juuli algusest,"""See avamine leiab aset järk-järgult ja sõltub igas riigis valitsevast tervishoiuolukorrast eraldi,"" märkisid ministeeriumid avalduses.Ühtlasi mõjutavad avamist Euroopa Liidu tasemel selleks ajaks tehtud otsused.Koroonaviirusega seotud surmajuhtumid on riigis märkimisväärselt vähenenud, kuid valitsus hoiatas, et viirus levib endiselt ja kutsus inimesi üles endiselt järgima vahemaa hoidmise reegleid.Prantsusmaal oli reedeks kinnitust leidnud rohkem kui 29 300 koroonaviirusega seotud surmajuhtumit, millest umbes 10 000 hooldekodudes.Prantsusmaal kaob koroonaviiruse epideemia piirangute mõjul lähikuudel tõenäoliselt 800 000 töökohta, hoiatas kolmapäeval rahandusminister.""Meie hinnangul kaob lähikuudel 800 000 töökohta ehk 2,8 protsenti kogutööhõivest,"" ütles Bruno Le Maire parlamendi rahanduskomisjonile.""Šokk on märkimisväärne ja nõuab suuri riiklikke poliitikameetmeid toetamaks kõiki neid, keda see mõjutab,"" ütles Le Maire. "
err,11.08.2020 12:30,Raadiouudised,https://www.err.ee/1122680/tallinn-voib-tuhistada-ratturite-lubamise-bussiteedele,Tallinn võib tühistada ratturite lubamise bussiteedele,Joakim Klementi 
err,19.06.2020 21:19,Majandus,https://www.err.ee/1104436/intressiarvestuse-taastumine-parandas-toojoumaksude-tasumist,Intressiarvestuse taastumine parandas tööjõumaksude tasumist,"Kui märtsis jäid ettevõtted maksu- ja tolliametile (MTA) võlgu 32 ja aprilli eest 30 miljonit eurot, siis mais oli võlg kokku vaid 9,4 miljonit.""Tasumised olid head, 98 protsenti deklareeritust tasuti ja eks peamine põhjus on see, et eriolukorra lõpuga hakati ka maksuvõlalt uuesti intressi arvestama. Enne seda ei tehtud ja nüüd jälle arvestatakse ja see tõi kaasa selle hea tasumise,"" ütles MTA analüütik Imbi Kaunismaa.Seni on töökohti ja palga väljamakseid hoidnud paljuski töötukassa toetused. Nende kadumine võib viia kaasa ka töökohad ja kärpida palku. Juba mais deklareeriti aprilliga võrreldes 27 000 töökohta vähem.""Kui varasematel kuudel ka juba töökohad vähenesid, siis nüüd on see vähenemine jõudnud ka paljudesse sektoritesse. Kui varasematel kuudel oli see peamiselt majutuses ja toitlustuses ja kunst-vaba aeg sektoris, mis esmalt eriolukorraga pihta said, siis nüüd on näha, et see liigub ka teistesse sektoritesse võrreldes aprillikuu deklaratsiooniga,"" märkis Kaunismaa.""Põnevam aeg, ma arvan, ootab sügisel, kui meil saab see töötasuhüvitis ükskord otsa. Kohe inimesi koondama ei tohi hakata ja täna mulle ka tundub, et ettevõtete poole pealt tahetakse suvi üle elada, puhkuste periood, eks sügisel siis vaatame, mis saama hakkab,"" ütles SEB analüütik Mihkel Nestor.Nestori sõnul on praegu olukord veel äärmiselt segane.""Selliseid ettevõtteid, kellel olukord juba väga kriitiline, et nad peavad tõesti täna selle otsuse tegema, et me nüüd koondame inimesed, restruktureerime end kuidagi täielikult, neid ei ole liialt palju, aga ei olda kindlad, mis sügisel tuleb."" "
err,25.04.2021 09:31,Film,https://menu.err.ee/1608190414/christopher-nolan-netflixiga-originaalsisu-tootmisel-koostood-teha-ei-soovi,Christopher Nolan Netflixiga originaalsisu tootmisel koostööd teha ei soovi,"Netflixi originaalsisu juht Scott Stuberilt küsiti intervjuus, kas vaatamata sellele, et Netflix on tänavu Oscaritel enim nominatsioone pälvinud stuudio, on endiselt neid, kes Netflixiga koostööd teha ei taha, vahendab NME.""Globaalse turustamise aspekt on endiselt see, mis osasid tagasi hoiab. Chris Nolan ja ma oleme sel teemal veidi rääkinud ja filmi globaalne levitamine on miski, mida ta väga oluliseks peab. Kui me seda aga lubada ei saa, on see tema jaoks probleem,"" sõnas Stuber.Netflix on varasemalt mõned oma filmid (näiteks ""Marriage Story"" ja ""Irishman"") enne voogedastusseminekut ka kinodesse lubanud, ent see on puudutanud vaid USA kinoturgu, mitte ülemaailmset. Näiteks Prantsusmaal on reegel, et kinos olnud filme ei või enne kolme aasta möödumist Netflixis näidata.Ka aasta algul näitas Nolan voogedastusplatvormide suhtes üles vastumeelsust, kui leidis, et HBO Maxi otsus näidata eelmise aasta filme samal ajal nii kinodes kui ka voogedastusplatvormil, polnud mõistlik. Ka vihjati, et Nolan seetõttu enam edaspidi HBO Maxiga koostööd teha ei soovi.Samas tõdes Stuber, et on ka mitmeid tuntud režissööre, kes hea meelega voogedastusplatvormiga koostööd teevad: Martin Scorsese, Spike Lee, Noah Baumbach ja David Fincher.""Me kõik tahame, et meid tunnustataks kui oma ala parimaid. Kui ma selles ametis alustasin, ei olnud meid kordagi isegi mitte nomineeritud. Koostööde sõlmimine on suur saavutus ja nii teavad ka Netflixi kasutajad, et me püüdleme alati just kõige parema poole,"" lisas Stuber. "
err,03.09.2020 16:49,Välismaa,https://www.err.ee/1130982/usa-toob-vaed-leetu-valgevene-piiri-aarde,USA toob väed Leetu Valgevene piiri äärde,"Leedu valitsuse teatel tuuakse Poolas asuvad USA sõdurid Leetu seoses juba varem kavas olnud õppustega. Teates seisis, et tegemist on kaitseotstarbeliste õppustega ja see ei ole suunatud ühegi naabri, sealhulgas Valgevene, vastu, vahendas Reuters.Küll aga saabuvad USA väed Leetu plaanitust varem ja jäävad riiki kauemaks.Leedu kaitseminister Raimundas Karoblis ütles 29. juulil BNS-ile, et USA saadab septembris Leetu kaheks nädalaks pataljoni suuruse väekontingendi. Praeguse seisuga jäävad väed riiki aga kuni novembrini.Leetu läheb 500 Ameerika sõjaväelast ja 40 sõidukit, mille seas on näiteks tankid Abrams ja soomustransportöörid Bradley, ütles Leedu armee esindaja.Lisaks USA sõduritele osaleb 14.-25. Septembril igal aastal toimuval õppusel kuni 1000 sõjaväelast ja sõjalennukit Prantsusmaalt, Itaaliast, Saksamaalt, Poolast jt, ütles Leedu armee pressiesindaja. "
err,03.02.2021 16:45,Tervis,https://novaator.err.ee/1608096415/graafik-maailma-suurimad-vaktsineerimiskampaaniad-koguvad-hoogu,Graafik: maailma suurimad vaktsineerimiskampaaniad koguvad hoogu,"Riiklike terviseametite kogutava statistika põhjal paistavad vähemalt ühekordse vaktsiinidoosi saanute kõrge osakaaluga silma Iisrael, Araabia Ühendemiraadid ja Seišellid. Nii on näiteks Iisraelis hõlmatud vaktsiiniga enam kui 36 protsenti elanikkonnast. Enam kui 30 inimest 100 elaniku kohta on vaktsineeritud ka Araabia Ühendemiraatides.Seišellide kõrge hõlmatuse taga on suuresti saareriigi väike elanike arv ja vaktsineeritute hulk pole jõudnud nädalaga eriliselt muutuda. Vähemalt korra on vaktsineeritud COVID-19 vastu seal iga viies inimene.Euroopa riikidest on endiselt esirinnas Suurbritannia, mis on jõudnud vaktsineerida ligi 15 protsenti oma elanikest. Võrreldes möödunud nädalaga on sarnaselt paljude teiste maadega tempo mõnevõrra aeglustunud. Osa saadaolevaid doose kasutatakse inimeste teistkordseks vaktsineerimiseks. Samuti Euroopa Liitu mitte kuuluv Serbias küündis koroonavaktsiiniga hõlmatus teisipäevaks napilt üle seitsme protsendi.Euroopa Liidus kasvas vaktsineeritud inimeste arv nädalaga umbes 0,2 protsendi võrra – 2,34 protsendini. Teiste seas on keskmistest ees Taani, Rumeenia ja Iirimaa, kus on vaktsineeritud 100 inimese kohta veidi enam kui kolm riigi elanikku. Eesti on oma 2,26 protsendiga langenud edetabeli teise poolde.Suurematest Euroopa Liidu riikidest jõudis vaktsineerida Prantsusmaa ja Saksamaa veebruariks vastavalt 2,27 ja 2,45 protsenti oma elanikest.Maailma suurriikidest oli jõudnud vaktsineerida USA teisipäevase seisuga 26,4 miljoni inimest ehk 8,06 protsenti elanikkonnast. Üha enam doose tuleb kasutada inimeste teistkordseks vaktsineerimiseks. Venemaal vaktsineeritute täpset arvu pole teada alates jaanuari algusest, kuid see ulatub üle miljoni.Oluliselt on kasvanud vaktsineeritute arv aga maailma suurima rahvaarvuga riikides. Hiinas küündib nende arv üle 24 miljoni ehk 1,72 protsendini. Suurema vaktsineerimiskampaania algust teinud Indias on neid 4,1 miljonit ja Brasiilias 2,51 miljonit. "
err,23.01.2021 12:02,Korvpall,https://sport.err.ee/1608083797/kadri-ann-lassi-ja-gyori-euroteekonna-lopetas-koduliiga-konkurent,Kadri-Ann Lassi ja Györi euroteekonna lõpetas koduliiga konkurent,"A-alagrupi ""mulli"" võõrustavale Györi Ülikoolile sai suures osas saatuslikuks kehvasti mängitud kolmas veerandaeg. Viimasel veerandil jõuti pärast kaht Brianna Kieseli korvi viie punkti kaugusele, aga kaotusest pääsu polnud, kirjutab Korvpall24.ee.Brianna Kiesel proovis koduklubi halvimast päästa visates üleplatsinaisena 23 punkti. Talle järgnesid Agnes Torok 13 ja Beatrice Mompremier 11 silmaga. Kadri-Ann Lass pääses mängu kuueks minutiks ja 40 sekundiks, mille jooksul eksis kahel kaugviskel ja tegi ühe isikliku vea.Alagrupist pääsesid edasi 16 parema sekka KSC Szekszard kolme võidu ja ühegi kaotuseta ja Kayseri Bellona kahe võidu ja ühe kaotusega. Grupi kolmas koht kuulus ühe võidu ja kahe kaotusega Györi Ülikoolile ning viimaseks jäi kõik kolm kohtumist suurelt kaotanud BC Prometey.Loe pikemalt Korvpall24.ee-st. "
err,02.02.2021 15:21,Tele/raadio,https://menu.err.ee/1608095278/moodunud-nadala-vaadatuimate-telesaadete-esineliku-moodustasid-etv-saated,Möödunud nädala vaadatuimate telesaadete esineliku moodustasid ETV saated,"Enim vaatajaid kogus ""Pealtnägija"", mida vaatas otse või eetripäeval järele 224 000 inimest, teatas Kantar Emor.""Aktuaalne kaamera. Nädal"" meelitas ekraanide ette 196 000 vaatajat, ""Aktuaalne kaamera"" aga 190 000.Neljandale kohale tõusnud ""Kodukäijad"" kogus 164 000 vaatajat, edestades viienda koha saavutanud ""Kuuuurijat"" tuhande televaatajaga.Lisaks jõudsid edetabelisse ""Õnne 13"", ""Ringvaade"", ""Kuldvillak"", ""AK uudised 18.30"" ja ""Hommik Anuga"". "
err,30.10.2020 13:26,Majandus,https://www.err.ee/1153342/nafta-hinna-langus-maailmaturul-eesti-kutusemuujaid-hindu-langetama-ei-pane,Nafta hinna langus maailmaturul Eesti kütusemüüjaid hindu langetama ei pane,"Alexela juhatuse liige Alan Vaht ütles ERR-ile, et praegu on veel vara hinnata, kas hinnalangus maailmaturul ka Eesti tanklaid hindu langetama paneb.Vaht selgitas, et tuleb mõista, et naftaturg ja kütuseturg on küll omavahel seotud, kuid siiski olemuselt erinevad turud.""Kui vaadata natuke pikemat perioodi, kui see, mis on nädala jooksul toimunud, siis me nägime suve alguses suurt hindade tõusu rahvusvahelisel kütuseturul,"" ütles Vaht ja selgitas, et näiteks bensiinihind tõusis 20,4 senti liitrist ja diislikütusel 14,4 senti liitrist.Eestis aga selline hinnatõus tanklates ei kajastunud, sõnas Vaht ja ütles, et hinnad püsisid madalad eelkõige konkurentsi tõttu.""Ei taha spekuleerida, kas hinnad võiksid langeda järgmise nädala jooksul. Seda on väga raske hinnata, milline on konkurentsipositsioon turul edasi ja kas keegi teeb otsa lahti ja läheb mingis osas mingite sentide võrra hinda langetama,"" ütles Vaht.Ta täpsustas, et kütuse hind sõltub ka naftaturu hinna edasisest käitumisest, näiteks reedesel päeval olid need juba natuke tõusnud. Vaht lisas, et praegu hakkavad tanklad sisse ostma talvist diislikütust, mis on suvisest kütusest kolme sendi võrra kallim.Olerexi sisseostu- ja logistikajuht Anton Šafrostin ütles ERR-ile, et Olerexis lähiajal hindu plaanis langetada pole. Ta täpsustas, et hind sõltub mitmest tegurist ja lihtsalt nafta hinna muutus tanklates hinda alla kohe ei aja. "
err,30.12.2020 09:00,Raadiouudised,https://www.err.ee/1222837/latis-keelatakse-valla-ja-linnalehtede-valjaandmine,Lätis keelatakse valla- ja linnalehtede väljaandmine,"Erand kehtib otsuseid ja teateid sisaldavatele infolehtedele. Nii loodetakse lõpetada olukord, kus poliitikud teevad endale maksumaksja raha eest reklaami ja rikuvad meediaturgu. 
Ragnar Kond "
err,14.01.2021 13:19,Välismaa,https://www.err.ee/1608073180/soome-valmistub-piiriuletuste-taiendavaks-piiramiseks,Soome valmistub piiriületuste täiendavaks piiramiseks,"Soome valitsus teatas, et siseministeerium valmistub piiriliikluse piiramiseks.""Uus koroonaviiruse mutatsioon tekitab suurt muret. Sarnaselt kevadele on olukorras palju ebakindlust ja teadmatust. Omavalitsused peavad tagama turvalisuse oma piiripunktides ja korraldama koroonaviiruse testimisi,"" teatas sotsiaalminister Krista Kiuru.Koroonatestimist alustatakse ka Eesti ja Soome vahelisel laevaliikluses.Õigusteadlased juhivad samas tähelepanu sellele, et praeguste seaduste alusel pole piiranguid võimalik rohkem karmistada - ka pärast seda, kui nakkushaiguste seaduse muudatused on parlamendi poolt kinnitatud.Praeguse Soome nakkushaiguste seaduse tõlgenduse kohaselt ei saa päritoluriigil põhinevat karantiini otsust teha. ""Ma leian, et piiriliikluse piiramise idee on vale, see ei paku praeguse kriisi jaoks tõhusaid meetodeid,"" ütles Helsingi ülikooli professor Martin Scheinin.""Päris palju sõltub parlamendis vastu võetud uutest seadustest, mida saab nende muudatustega pärast ka teha,"" ütles Helsingi ülikooli riigiõiguse professor Tuomas Ojanen.Võimalik on kasutada hädaolukorra seadust, kuid koroonaviiruse epideemia ohjamisel võib see puudulikuks jääda.Ojaneni sõnul tuleb liikumisvabaduse piiramist hinnata kooskõlas Soome põhiseaduse ja Euroopa Liidu vaba liikumist käsitlevate õigusaktide valguses.""Erandlikel asjaoludel võib piiridel olla isegi võimalik kehtestada karmid piirangud. Sel juhul tuleb need erandlikud asjaolud välja tuua ja piirangud sätestada. Praegused seadused karme piiranguid ei luba,"" teatas Ojanen.
										Soome õigusteadlased: hädaolukorra seaduse rakendamine oli ebaseaduslik (25) Soomes kehtiva nakkushaiguste seaduse kohaselt võib nakkusarst määrata kodaniku karantiini, kui isikul on diagnoositud või tuvastatud kahtlus, et ta on kokku puutunud koroonaviirusega. Karantiinieeskirjad on seetõttu kodanikele individuaalsed.Eelmisel nädalal tegi Scheinin ettepaneku piirata liikumisvabadust eraldi seadusega, mida saab kehtestada põhiseaduse paragrahv 23 alusel. Seal on kirjas, et riiki tõsiselt ohustavate erakorraliste asjaolude korral võib piirata kodanike põhiõigusi. Lisaks tuleks esitada Euroopa Nõukogule erakorraline avaldus, mis tagaks Soome seaduste ühilduvuse Euroopa Liidu õigusaktidega.""Kümnest kuust pole piisanud, et valitsus mõtleks hoolikalt läbi, milliseid õiguslikke tööriistu oleks vaja, et kehtestada seadusega kooskõlas piirangud. Jah, ka minul läks natukene aega. Restoranid, äripinnad ja religioossed ruumid ei pea olema suletud, kui liikumine on keelatud. Piirkondades, kus nakatumiste arv on väike, võib liikumine olla jälle täiesti vaba,"" teatas Scheinin.Ojaneni sõnul on Scheinini pakutud põhiseaduse paragrahvi 23 kasutamine võimalik lahendus.""Kui vaba liikumine on piiratud ja avalikud asutused suletud, on kõige parem erandlikke seadusi rakendada paragrahv 23 alusel,"" lisas Ojanen.Soome põhiseaduse järgi on reisimine lubatud, Soome kodanik saab riigist vabalt lahkuda ja hiljem sinna siseneda.Õiguskantsler Tuomas Pöysti sõnul eelistab ta testimisel põhinevat mudelit, mitte kohustuslikku karantiini. "
err,30.04.2021 09:50,Raadiouudised,https://www.err.ee/1608196591/tana-saavad-koik-vaktsineeritud-alla-laadida-digitaalse-koroonapassi,Täna saavad kõik vaktsineeritud alla laadida digitaalse koroonapassi ,Kandilist sodipilti meenutav QR-kood peidab endas vaktsineerimise andmeid ja sellega saab oma kaitsepookimist tõendada paljudel Euroopa piiridel. Madis Hindre 
err,05.03.2021 20:57,Film,https://kultuur.err.ee/1608132550/leida-laiuse-malestusauhinna-palvis-filmiprodutsent-katrin-kissa,Leida Laiuse mälestusauhinna pälvis filmiprodutsent Katrin Kissa,"Produtsent Katrin Kissa on teinud koostööd peamiselt Veiko Õunpuu ja Rainer Sarnetiga. Ta on tootnud sellised auhinnatud filmid nagu ""Sügisball"", ""Püha Tõnu kiusamine"", ""Idioot"", ""November"" ja ""Viimased"".Traditsiooniliselt saab Leida Laiuse nimelise rändauhinna noorema põlvkonna naisfilmitegija, kelle tegevus eesti filmikunsti edendamisel on olnud silmapaistev. Auhinda antakse välja alates 2019. aastast.Auhinnaks on Hille Palmi skulptuur ""Igavene tants"", millega stuudio Tallinnfilm premeeris 1985. aastal Leida Laiust filmi ""Naerata ometi"" eest. Auhinna pani režissööri mälestuse jäädvustamiseks välja tema ristitütar Helve Kuuskmann.3. Naiste Ööde filmifestival leiab tänavu kroonaviiruse tõttu aset PÖFFi veebikinos, kus 5.–10. märtsini linastub viis filmi. "
err,09.09.2020 19:42,Viipekeelsed,https://www.err.ee/1132974/viipekeelsed-uudised,Viipekeelsed uudised,
err,31.03.2021 22:20,uudised,https://www.err.ee/1608161935/kaks-meest-astusid-parnus-sularahaautomaatide-lohkumise-suudistusega-kohtu-ette,Kaks meest astusid Pärnus sularahaautomaatide lõhkumise süüdistusega kohtu ette,"Kuigi meestel ühestki automaadist raha kätte saada ei õnnestunud, tekitati automaatide lõhkumise ja Sindis toime pandud plahvatusega suur varaline kahju, vahendas ""Aktuaalne kaamera"".Näiteks Sakus tekitati automaadi lõhkumisega 200 ja Raplas ligi 4000 eurot kahju. Sindis prooviti raha kätte saada automaati plahvatama pannes ja nii tekitati kauplusehoonele enam kui 35 000 euro suurune kahju.Süüdimõistmisel ootab mehi kuni viieaastane vangistus.""20. augustil üritasid nad tungida Sakus sularahaautomaati, samuti 3. septembril Raplas ja 15. septembril Sindis. Esimesel kahel korral nad üritasid sularahaautomaate n-ö mõjutada elektroonilisel teel. Ja kolmandal korral Sindis juba kasutasid gaasi ja plahvatuse teel üritasid raha kätte saada. Aeg oli kõikidel puhkudel südaöösel, et keegi ei näeks. Nende töö oli samuti korraldatud, et samal ajal kui üks tegutses, siis teine valvas. Vähemalt eeluurimisel on tuvastatud, et esimesel juhtumil oli veel kolmas isik, kes seal turvas ja valvas,"" selgitas eriasjade prokurör Kaido Tuulemäe. "
err,09.07.2020 17:50,Raadiouudised,https://www.err.ee/1111359/lati-reformib-suuri-sadamaid-ning-loob-nende-haldamiseks-riiklikud-aktsiaseltsid,Läti reformib suuri sadamaid ning loob nende haldamiseks riiklikud aktsiaseltsid,"Läinud aasta lõpul võttis Läti riik sadamad oma juhtimise alla, sest USA rahandusministeerium kehtestas oligarhist poliitikule Aivars Lembergsile ja temaga seotud Ventspilsi vabasadamale sanktsioonid. Ventspilsi sadama töö plaanitakse ümber korraldada, sest lisaks usalduse kaotusele on vähenenud ka kaubaveod. Ragnar Kond "
err,18.08.2020 16:30,Autoralli,https://sport.err.ee/1125110/mullusel-rally-estonial-selga-vigastanud-evans-pean-tegema-vigade-paranduse,Mullusel Rally Estonial selga vigastanud Evans: pean tegema vigade paranduse,"MM-sarja üldarvestuses teist kohta hoidev põhjaiirlane kihutas eelmisel aastal Eestis M-Spordi Ford Fiestaga ning vigastas pärast hüppelt maandumist oma selga niivõrd tõsiselt, et oli sunnitud vahele jätma Soome, Saksamaa ja Türgi MM-rallid. Lõik, kus Evans enda seljale viga tegi, kuulub ka tänavuse, nüüdseks juba MM-kalendrisse kuuluva Rally Estonia kavva. ""Muudan natuke legendi, et hoiaksime vahetult enne hüpet õige vähe paremale. Maandusin ühe rattaga kraavis, kuid probleemiks oli see, et auto maandus täpselt karteripõhjakaitsmele. Tabasin kõige halvemat kohta.""Enne septembri alguses peetavat Rally Estoniat stardib Evans koos Toyota meeskonnakaaslaste Sebastien Ogier' ja Kalle Rovanperäga eeloleval nädalavahetusel peetaval Lõuna-Eesti rallil. ""Auto tunnetus on hea. Oleme pärast karantiini lõppu mitmeid teste teinud ja oleme taas järje peale saanud,"" lisas 31-aastane Evans. "
err,26.12.2020 19:14,Eesti,https://www.err.ee/1220029/haapsalu-side-ja-raudteemuuseum-plaanib-raudtee-valmimise-ajaks-laienemist,Haapsalu side- ja raudteemuuseum plaanib raudtee valmimise ajaks laienemist,"SA Haapsalu ja Läänemaa muuseumid haldab viit muuseumi. Kui 2019 külastas neid kokku veidi üle 80 000 inimese, siis 2020 jäi see number 65 000 juurde. Külastajate meelitamiseks jäid pikemalt kasutusele madalhooja hinnad, mis tähendas koos väiksema inimeste arvuga, et käive langes eelnenud aastaga võrreldes umbes 50 protsenti.Sihtasutuse juht Anton Pärn toonitas, et väga oluline oli kevadine kriisiabi. Koondamislainet aitasid ära hoida ka ümberkorraldused.""Me ei saanud avada sel suvel oma aurupaati Kallis Mari, osad meie majad töötasid viis päeva nädalas varasema seitsmepäevase asemel, mis tähendas seda, et me praktiliselt ei võtnud sel aastal ühtegi suvetöötajat. Tegime väga tugevaid sisemisi kärpeid oma arendustegevustes, aga kohe alguses võtsime sellise suuna, et töötajaid me ei koonda,"" rääkis Pärn.Pärna sõnul oli alates juulist külastajate arv 2019. aastaga sarnane ja jälje jättis just periood märtsist juunini.Keerulisest ajast hoolimata on hakatud vaikselt mõtlema kaugema tuleviku peale. Kuna riik kavatseb selle kümnendi jooksul taastada Haapsalu raudtee, peab raudtee- ja sidemuuseum plaane, kuidas muuseumi veerem Haapsalu raudteejaamas siis ringi paigutada.""Aga veerem tõsta üle mitte nii, et see jääb sellisesse tardunud olekusse, vaid et anda sellele veeremile ka sügavam sisu. Kusjuures oleme mõelnud ka uut asendiplaani arvestades, et kindlasti on meil vaja tulevikus ka sellist katustatud ala. Meil oleks kindlasti vaja ka väikest vedurihalli, kus kogu seda raudteetehnikat remontida,"" rääkis Pärn.  Kui palju see maksma minna võiks ja kuidas vajalikku raha leida on küsimus, millele muuseumide sihtasutus järgnevate aastate jooksul vastust otsima peab. "
err,27.10.2020 09:37,Sõudmine,https://sport.err.ee/1151758/veehooaja-viimasel-voistlusel-pidasid-jaanson-ja-alttoa-maha-poneva-duelli,Veehooaja viimasel võistlusel pidasid Jaanson ja Alttoa maha põneva duelli,"Esimesel päeval oli kavas 4000, teisel klassikaline 2000 meetrit, üldparemuse selgitamiseks liideti mõlema distantsi ajad. Meeste roolijata kahepaadil võidutsesid mõlemal päeval veenva eduga Pärnu sõudeklubi atleedid Martin Rahuoja ja Margus Kodasma, kes said ajaks 20.35. Neile järgnesid koduvetel sõudnud SAK Tartu noored Hannes Lehemets ja Rein Muda ning Pärnu SK teine ekipaaž Raiko Taave Tammjärv – Ramus Jõesaar, ajad vastavalt 21.07 ja 21.08, kirjutab Eesti Sõudeliidu kodulehekülg.Meeste ühepaadil ei leidunud 14 osaleja seas vastast narvalasele Mihhail Kušteinile, kes sai ajaks 20.53. Talle järgnesid SAK Tartu liige Elar Loot 21.03 ja TÜASK esindaja Mark Theodor Jalakas 21.30-ga. Kuni 18-aastaste noormeeste ühesel oli teistele püüdmatu 21.56-ga finišeerinud tallinlane Karl Kristofer Orgse. Teise-kolmandana lõpetasid SAK Tartu atleet Ken-Markus Üle ja võitja klubikaaslane Artjom Holostõhh, mõlemal ajad 22.04, ent Ülele tagas rivaali ees paremuse 2000 meetri kiirem aeg (tulemused vastavalt 7.02 ja 7.07).Naiste ühepaadil peeti maha regati läbi aegade üks põnevamaid sõite: sekundite mängus võitis 22.43-ga Pärnu SK liige Greta Jaanson, kellest pikal distantsil kolm sekundit nobedam olnud Grete Alttoa SK Kalevist jäi üldkokkuvõttes maha vaid sekundiga. Teine Pärnu SK sõudja Elo Luik lõpetas 22.48-ga kolmandana. Kuni 18-aastaste neidude ühesel võidutses 24.20-ga SAK Tartu esindaja Kaisa Olesk. Talle järgnesid viljandlanna Gerli Endrekson ajaga 24.28 ja võitja klubikaaslane Sigrid Luts 24.48-ga.Veehooaeg on selleks aastaks lõppenud, peagi saab alguse sisesõudehooaeg. "
err,11.10.2020 18:49,ETV uudised,https://www.err.ee/1145665/aktuaalne-kaamera-kell-18-30,Aktuaalne kaamera kell 18:30,
err,26.12.2020 15:34,Elu,https://menu.err.ee/1219948/humoorikas-video-ameeriklased-maitsevad-traditsioonilisi-eesti-jouluroogi,Humoorikas video: ameeriklased maitsevad traditsioonilisi Eesti jõuluroogi,"Maitsmisele kuulusid sült, verivorstid, hapukapsas, marineeritud seened ja teised parimad palad.Vaata videost, kuidas ameeriklased meie jõulutoidud vastu võtsid ja mida oleksid nõus veel teine kordki sööma.Merry #Christmas and Happy Holidays from all of us at @USEmbTallinn! pic.twitter.com/AMELHVxqOO
— USEmbassyTallinn (@USEmbTallinn) December 25, 2020 "
err,22.03.2021 19:31,Välismaa,https://www.err.ee/1608151309/charles-michel-el-i-ja-venemaa-suhted-on-madalseisus,Charles Michel: EL-i ja Venemaa suhted on madalseisus,"Michel lisas, et suhted võivad muutuda siis, kui jõustatakse Minski leppeid, lõpetatakse hübriidsõda ja küberrünnakud ning austatakse inimõigusi, vahendas ""Aktuaalne kaamera"".Kremli teatel taunis Venemaa president vestluses Micheliga Euroopa Liidu vastanduvat positsiooni, öeldes, et suhete mitterahuldava seisu põhjuseks on ebakonstruktiivne ja sageli vastanduv poliitika.Charles Michel ja Vladimir Putin arutasid ka võitlust koroonaviiruse vastu ja Vene vaktsiini Sputnik võimalikku kasutuselevõttu Euroopa Liidus. "
err,19.09.2020 09:17,Eesti,https://www.err.ee/1137075/aas-el-i-raha-enam-neljarajaliste-maanteede-ehitamiseks-ei-saa,Aas: EL-i raha enam neljarajaliste maanteede ehitamiseks ei saa,"Maanteeameti eelarve teehoolduseks, -remondiks ja uuendamiseks on 270 miljonit eurot aastas, nende endi arvestuse järgi oleks teede olukorra parandamiseks juurde vaja umbes 100 miljonit eurot aastas. Neljarajaliste teede väljaehitamise programmi jaoks veel 150 miljonit aastas.Me räägime ühtekokku poolest miljardist eurost lähima kümne aasta jooksul ja seda igal aastal. Kas selline raha on Eesti riigil olemas?Me ei ela ideaalses maailmas, see kehtib nii riigisektori kui ka erasektori kohta. Raha ei ole kunagi nii palju kui soovid. Praeguse rahastuse juures on ehitajate võimekus juba piiri peal, järgmisel aastal lisanduvad veel mitmed Rail Balticu suurobjektid.Selle aasta rahast jääb ka osa kasutamata, sest nii ruttu ei ole võimalik asju teha, kui esialgu taheti. Tee-ehitajad saavad muidugi oma võimekust tõsta, kui nad teavad, et pikaajaline rahastus on olemas.Valitsuse plaan on ehitada Tallinna-Tartu ja Tallinna-Pärnu maanteed 2030. aastaks neljarajaliseks. Kas need miljard eurot kirjutatakse pikaajalisse programmi sisse?Meil on tulemas 2+2 teede väljaehitamise kiirendamiseks PPP (Public Private Partership ehk avaliku ja erasektori koostöö – toim.) projekt Pärnu maanteel. Selle alternatiiviks on riigi otsus võtta laenu, et need teed valmis ehitada.Laen vajab poliitilist kokkulepet. Kas see kokkulepe tuleb, seda on vara öelda. Praeguste projektide jaoks on raha olemas, aga umbes paari aasta pärast peame otsuse langetama, kas minna edasi laenuga, PPP-ga või hoopis suurendada 2+2 teede ehitamiseks riigieelarvest eraldatavaid vahendeid.
										Kai Rimmel: Eesti ei vaja Rail Balticut									Lätlaste PPP projekt on takerdunud. Äsja selgus, et hange on taas vaidlustatud ning kogu asjaajamine on võtnud aega juba neli aastat. Miks me loodame kiiremini hakkama saada?Eraraha kaasamine võimaldab vältida laenuvõtmist ja meil tasub see protsess läbi teha, et hinnata selle mõistlikkust. Praegu on meil olukord, kus meil polegi valmis projekte, et jätkata ehitamist pärast 2024. aastat. Loodetavasti saame järgmisel aastal projekteerimisraha juurde.Me peame valmistama ette projektid, omandama maad ja viima läbi hanked. Seega nii-öelda suur läbimurre saabki tulla umbes 2024 kuni 2025. Sellise tempoga asju ette valmistades on võimalik 2+2 teed Tartusse ja Pärnusse valmis ehitada aastaks 2030.Teie eelkäija ministritoolil Kadri Simson andis 2017. aastal maanteeametile suunise tegeleda kiirendatud korras Pärnust väljasõitude ehitamisega. Kuna kohaliku omavalitsusega vaidlused kestavad suure tõenäosusega ka järgmisel aastal, siis seal koppa maasse ei lööda. Kiirendatud korras tehtud ettevalmistustööd võtavad ikkagi aega viis aastat.Ma loodan, et Riia suunas väljasõidu ehitamisega saab siiski edasi minna. Vaidlus on aga endiselt Pärnu-Sauga lõigu osas.Taristuprojektid reeglina toovadki endaga kaasa vaidlusi nii omavalitsuste, huvigruppide ja keskkonnakaitsjatega. Kahjuks võib ennustada, et neid vaidlusi tuleb tulevikus aina rohkem.Kas teedeehitusele on võimalik saada raha ka EL-i 750 miljardi eruo suurusest taastefondist?Teedesse ei tule eriti raha. Sellel Euroliidu rahal on väga palju silte küljes. Enamasti on need sildid seotud kliimapöördega, seega teedeehituses seda paraku kasutada ei saa.Siin on küll erandeid, näiteks kergliiklusteed, ühistransport ja loomulikult rongiliiklus. Euroopa Liit ei soosi enam 2+2 maanteede ehitamist ja sealt pole enam selle jaoks raha võimalik saada. "
err,25.08.2020 20:08,Korvpall,https://sport.err.ee/1127353/porzingis-peab-play-off-mangu-taas-korvalt-vaatama,Porzingis peab play-off mängu taas kõrvalt vaatama,"25-aastana ääremängija tegutses kolmes esimeses mängus väga hästi, visates keskmiselt 23,7 punkti ja võttes 8,7 lauapalli kohtumise kohta. Väljakult tabas ta 52,5% viskeid ja sealjuures kolmeseid 9/17.Põhihooajal olid Porzingise näitajad 20,4 punkti, 9,5 lauapalli ja 2,0 blokeeritud viset mängu kohta.Valutava põlvega Porzingise puudumisel kasutas Mavericks neljandas kohtumises lühemat koosseisu ja lisaajal oli Dallas parem 135:133. "
err,09.08.2020 09:48,Elu,https://menu.err.ee/1122065/eriolukord-lukkab-tallinna-loomaaia-ninasarviku-emigreerumist-edasi,Eriolukord lükkab Tallinna loomaaia ninasarviku emigreerumist edasi,Twycrossi loomaaed loodab Kibeta kevadel vastu võtta. Nende saadetud ja õue paigutatud transpordikast viidi ära ning ninasarvikud saavad nüüd jälle jalutada oma tavapärastes aedikutes. 
err,09.01.2021 14:25,Laskesuusatamine,https://sport.err.ee/1233742/taliharm-jai-jalitussoidus-esimesena-punktita-eckhoff-sai-napi-voidu,"Talihärm jäi jälitussõidus esimesena punktita, Eckhoff sai napi võidu","Reedese sprindi puhaste paberite ning lähima jälitaja Hanna Öbergi ees pooleminutilise eduga läbinud Eckhoff jõudis viimasesse tiiru koondisekaaslasest Marte Olsbu Röiselandist täpselt 30 sekundit varem, kuid pidi minema ühele trahviringile ja nõnda alustati viimast ringi koos.Eckhoff pidas esikohal finišini vastu ja ületas joone Olsbu Röiselandist pool sekundit varem. Kolmas oli ühe möödalasu teinud austerlanna Lisa Theresa Hauser, Öberg käis lõpuks neljal trahviringil ja pidi leppima kaheksanda kohaga.57. kohalt alustanud Johanna Talihärm tegi nelja tiiru peale ühe möödalasu ja ületas finišijoone Eckhoffist 4.26,6 hiljem. See andis talle 41. koha ehk paraku jäi eestlanna esimesena punktideta.Oberhofi jälitussõidu esikuuik:1. Tiril Eckhoff (2; 32.20,9)2. Marte Olsbu Röiseland (0; +0,5)3. Lisa Theresa Hauser (1; +43,0)4. Svetlana Mironova (2; +1.11,2)5. Anais Chevalier-Bouchet (2; +1.20,8)6. Monika Hojnisz-Starega (1; +1.21,4)Enne võistlust:Ainsa eestlannana laupäevasesse jälitussõitu pääsenud Johanna Talihärm tegi reedeses sprindis ühe möödasu ning kaotas võitjale kahe minuti ja 48,8 sekundiga. Protokolli läks kirja 57. tulemus.Karjääri 17. ja selle hooaja neljanda etapivõidu teenis 30-aastane norralanna Tiril Eckhoff, kes läbis mõlemad lasketiirud nulliga ja sai võiduajaks kirja 23.54,0. Teiseks tulnud rootslanna Hanna Öberg, kes sai samuti mõlemas tiirus kõik märgid maha, kaotas võitjale 29,6 sekundiga. Kolmanda ajaga finišeeris austerlanna Lisa Theresa Hauser (1; +40,2).Regina Oja lõpetas 71. (2; +3.16,4), Tuuli Tomingas 80. (4; +3.43,4) ja Kadri Lehtla 86. (2; +4.03,7) kohal. Kokku sai tulemuse kirja 104 sportlast. "
err,09.12.2020 08:18,Teleuudised,https://www.err.ee/1201273/err-i-teleuudised-kell-7-00,ERR-i teleuudised kell 7:00,
err,01.05.2021 19:00,Raadiouudised,https://www.err.ee/1608198055/narvas-algas-vaktsineerimine-1-1-mudeli-jargi,Narvas algas vaktsineerimine 1+1 mudeli järgi,Jüri Nikolajev 
err,16.04.2021 16:20,Muusika,https://kultuur.err.ee/1608178180/nadala-parimad-lood-yasmyn-ouu-tirzah-jt,"Nädala parimad lood | Yasmyn, Ouu, Tirzah jt","Nathan Dawe, Anne-Marie & MoStack ""Way Too Long""See teeb meele rõõmsaks, et Briti popmuusikasse on viimasel ajal lahjendatud UKG saundid julgelt sisse murdnud ning sellest on saanud üle aastate taas edetabelipopi normaalsus. Värske lugu ""Way Too Long"" on täielik suveplahvatus: siin on Anne-Marie sulnis vokaal, näpuotsaga mahlakat räppi ja lihtsalt kuhjaga head tuju. Lihtne ja üheplaaniline lugu, aga mulle polegi antud juhul rohkem vaja.Ross Quinn & Maths Time Joy ""So High (Salute Remix)""Mõnes mõttes jätkame samal lainel. Briti produtsent Salute on viimasel ajal korduvalt tõestanud, kuidas ta oskab võtta Briti bassimuusika tumeda alge ning pöörata selle täielikult pahupidi, millekski joviaalseks ja päikseliseks. Loo ""So High"" töötlus on just midagi sellist: nakkava biidiga tantsulugu, mille tõusud-langused on imetäpselt paika seatud. Meisterlik produktsioon.Seb Wildblood ""Room With No View (feat. Boxed In)""Esimesel kuulamisel lükkasin selle loo miskipärast kõrvale. Tundus suvaline ja mittemidagiütlev, kuid õnneks andsin loole veel teise (ja nüüdseks juba kolmanda-neljana-viienda) võimaluse. Tegelikult on siin väga täpselt paika seatud emotsioon: Seb Wildbloodi muusikas on olemas moodsa melanhoolse elektroonika essents, kuid see on kastetud 1980. aastate new wave'i kastmesse. Sama suunda esindab ka Boxed In oma õrna, kohe-kohe kildudeks puruneva vokaaliga. Imekaunis popmuusika.Elekter ""Terve Maailm (feat. CSAAR)""Tegelikult ilmus produtsendi Elekter lugu ""Terve Maailm"" küll juba mitu nädalat tagasi, aga sellest pole Eesti muusikapressist veel praktiliselt sõnagi juttu olnud. Raadio 2-s on see mõned korrad kõlanud, ent lugu vääriks palju suuremat tähelepanu. Sellist udust minimalistlikku elektroonikat, kus on midagi trip-hop'ist ja üht-teist nullindate indie-pop'ist, ei tehta kodumaises popmuusikas vaat et üldse. Ainsate võrdluspunktidena meenuvad nii Leikki kui ka Epp Kõiv ja tema album ""Heas mõttes"", mille minimalistlikke elektrooniliste taustade peale ta laisalt sõnu lausus.Dave ""Mercury (feat. Kamal.)""20-aastane Dave on Briti hip-hop skene üks kõige tundlikumaid esindajad: tema loomingus puudub enamasti jõupositsioon, pigem teeb ta otsekui sissepoole pööratud ballaade, mille väljendusvahendiks on lihtsalt hip-hop ja grime. Värske singel ""Mercury"" on samuti muusikaliselt minimalistlik – lihtne trummimasin, õrnad elektroonilised kuminad, nukrameelne klaver –, aga need vähesed elemendid on imetäpselt tööle pandud.Laurence Guy ""Certain (to Certain Extent)""Plaadifirma Shall Not Fade alt jälle puhast kulda. Produtsent Laurence Guy andis välja EP ""Mutual Excitement Is A Wonderful Thing"", mis on justkui ood öiseks rändamiseks tühjadel tänavatel. Pehmelt põksuv biit, mille peal vulisevad nostalgilised süntesaatorid. Lihtsalt pista klapid kõrva ja mine uita ööpimeduses. Siin on nukrameelsust, aga see ei ole rusuv, vaid ikkagi õrnalt lootusrikas.Ouu ""Half n Half""Mind on alati üllatanud, kuidas suudab ansambel Ouu oma muusika nii ilusaks produtseerida. Kamp Eesti noori teeb koos muusikat, aga see kõlab nagu mõne suure plaadifirma alt välja antud veatu indie-pop. Värske album ""Saint Frotee"" jätkab seda rida, eriti hea on näiteks singel ""Half n Half"", milles on macdemarcolikku muretust. Kõik saundid on eriti pehmeks ja ümaraks keeratud, seega tahaks seda lugu kuulates ka töötamise lõpetada ja jalad seinale visata.Royal Blood ""Boilermaker""Kui peaks sel aastal ainult üht rocklugu kuulama, siis värske Royal Bloodi singel on selleks tugev konkurent. Aga mida võikski oodata loost, mille on produtseerinud Josh Homme? Siin on Queens of the Stone Age'likku gruuvi, aga samas ka Arctic Monkeyse ""AM-i"" laadset imepeenelt välja arvestatud pop-potentsiaali. Ma ei tea, kas nii läheb, aga see lugu võiks vabalt murda kõigi edetabelite tippu. Loodame parimat.Väike PD ""Maja (Mitte L6ks)""Kui üldiselt on Legendaarse alt ilmunud Väikese PD debüütalbum ""Matusebüroo"" justkui valesti (või siis hoopis paremini?) pandud boom bap, siis ""Maja (Mitte L6ks)"" erineb ülejäänud tervikust. Taust on midagi sellist, mida ootaks pigem 5miinuselt: bass peksab üheülbaliselt funktsionaalset tantsubiiti, mille peale siis Väike PD vilkalt sõnalaviini tulistab. Samas näitab see lugu hästi, kuivõrd muusikaliselt rikkalik on DEW8 ja Väikse PD koostöö.Cromie ""Landbridge""Los Angelese produtsendi Cromie värske EP ""Landbridge"" on väga selgepiiriline tantsumuusika, kuid see ei tähenda, et see peaks olema kuidagi igav. Vastupidi, nimilugu on pealtnäha küll hea astumisega house, kuid sinna on topitud vahele ludistav retrosünt ja kümneid erinevaid break'e, mis muudavad terviku väga mitmekülgseks. Põnev elektroonika, mis sobib samas ideaalselt ka ööklubisse.Yasmyn ""I Had It Good""Kuigi juba varem võis Yasmyni nimetada vabalt Eesti kõige huvitavamaks RnB artistiks, siis pärast TIKS rekordsiga liitumist on tema potentsiaal viimaks täielikult realiseeritud. Värske singel ""I Had It Good"" võiks vabalt murda rahvusvahelisele muusikaturule, sest siin on olemas rikkalik produktsioon ja lummav vokaal, mida kuuleb praegu laid-back RnB peavoolus. Senised kaks tugevat singlit panevad peagi ilmuvale albumile kõrged ootused...Nikolaienko ""Ambianta III""Kuulasin Eestis elava Ukraina päritolu produtsendi Nikolaienko uut albumit ""Rings"" töö taustaks ja avastasin korduvalt endalegi üllatuseks, et mitu lugu on mööda läinud nii, et ei pannud tähelegi. Aga kas sellise plaadi puhul saab seda ette heita? Kogu album on üks ilus elektrooniline udu, kuhu mõnekümneks minutiks ära eksida, lugu ""Ambianta III"" annab aga nelja minutiga kätte kogu selle emotsionaalse spektri, mis album endas peidab.Tirzah ""Send Me""Mul tulevad Tirzah 2018. aastal ilmunud albumile ""Devotion"" mõeldes praegugi külmajudinad. Selles plaadis oli mingit maagiat, mida on isegi võimatu sõnadesse panna, aga see lihtsalt puges mõne hetkega naha vahele ja pole sealt tänaseni lahkunud. Värske singel ""Send Me"" on muusikaliselt palju lihtsalt: pole dekonstrueeritud elektroonikat, vaid naturaaltrummid, naeruväärselt lihtne kitarrikäik ja vokaal. Ja ma olen jälle müüdud! Ma ei tea, kuidas Tirzah seda teeb, aga kuulake ise ja vaadake, mis juhtub.K Wata ""8 UP""New Yorgi produtsendi K Wata värske EP ""What Do U Want?"" ei allu ühelegi liigitusele. Tegelikult ei allu see ka ühelegi loogilisele rütmiskeemile: kohe, kui lugudes hakkab tekkima teatav muster, murrab K Wata selle puruks, paneb pahupidi käima või ehitab samadest elementidest midagi täiesti uut. Plaadi säravaim lugu ""8 UP"" hakkab pihta kui minimalistlik dubstep, aga kasvab hiiglaslikuks kakofoonseks autorielektroonikaks.JAWNY ""Best Thing""Laulja-laulukirjutaja JAWNY värske singel ""Best Thing"" on parimas mõttes totter muusika, mis sobiks vabalt ka mõne multifilmi lõputiitrite taustale. Siin on lustlikku hoogu ja piiksuv vokaal, milles on justkui ühendatud Ariel Pinki lo-fi udupop ja Prince'i glämm. Kui tuju on halb, siis peaks seda lugu teraapia mõttes paar korda kuulama ja ma olen kindel, et kõik tundub kohe mitu korda ilusam. Kaheminutiline hea tuju plahvatus.Anz ""Morphing Into Brighter""Manchesteri produtsendi Anzi värske singel ""Morphing Into Brighter"" kõlab kui live-salvestus. See ei ole isegi terviklik lugu, vaid mingi muusikalise idee valmimisprotsess: Anz katsetab erinevaid trummimustreid, kuid muudab neid skeeme pidevalt ümber, lisab sinna elemente juurde ja võtab midagi ära, mis seal esialgu oli. See eksperimenteerimine on aga vapustavalt ilus, kui tahta, võib seda nimetada ka minimal jungle'iks. Harva toimub ühes loos viie minuti jooksul nii palju asju...Etch ""Shadows Passed By""Moodsa jungle'iga ka jätkame. Produtsendi Etch värsket EP-d ""Anachronism"" kirjeldab paks udu, mis kogu muusikat katab: nii trummid kui ka erinevad sämplid kõlavad justkui kaugusest, summutatult ja hägusena. Selle võttega loob ta aga väga meeldejääva atmosfääri, milles hakkavad ka tema bassimuusika katsetused hästi tööle. Singel ""Shadows Passed By"" on kummardus jungle'i klassikutele, kuid see pole ka mingi tolmune nostalgia, vaid põnev moodne tantsumuusika.Gaspard Auge ""Force majeure""Mõnes mõttes oleks huvitav, kui Justice'i liige Gaspard Auge tuleks ja hakkaks tegema folki. Või black metal'it. Või kurat teab midagi kolmandat, aga ei, muidugi kõlab ""Force majeure"" just nii, nagu võiksite ette kujutada. Suur retrosüntesaatorite orkester lööb kõik registrid umbe, see on kosmosereis läbi neoonvärvides särava popkultuuri ajaloo. Sõit mööda öise Miami tänavaid. Meelde tulevad ka ""GTA: Vice City"" ja ""Drive"". Lõpuks vilgub peas liiga palju pilte, et ma suudaks sellest kõigest mingit järeldust teha. Aga hea lugu on!The Black Keys ""Crawling Kingsnake""Loomulikult teeb ka The Black Keys seda, milles nad kõige paremad on: võtavad bluusiklassika ja panevad mingil imekombel – ma pole kunagi aru saanud, kuidas nad seda teevad – selle kõlama nagu kõige moodsama 21. sajandi popmuusika. Värske singel ""Crawling Kingsnake"" on töötlus samanimelisest Delta blues'i loost, mille esimene salvestus pärineb 1941. aastast, toona esitas seda Big Joe Williams. Üldiselt ma bluusi kuulata ei viitsi, aga The Black Keysi värske lugu meeldib väga. See juba ütleb midagi!Bassboy ""Deny It""Mulle tundub, et Birminghami produtsent Bassboy on leidnud ideaalse suvise bassimuusika retsepti. Iga tema uus singel järgib mõnes mõttes sama mustrit – nakkav vokaalsämpel, lihtne meloodia ja mõnusad bassid –, aga milleks tehagi midagi uut, kui kõik varasem töötab veatult. Muidugi, siin loos pole ühtki originaalset detaili ega isegi eriti midagi sellist, mis pikalt meelde jääks, aga öelge nüüd, et mõnel suvisel rannapeol ei tahaks selle järgi tantsida?ABSOLUTE. ""Sage comme une image (Good as Gold)""Londoni produtsendi Anthony McGinley ehk ABSOLUTE.'i värske singel on nostalgiline suve-house, mis oma saundidega sobiks igati ka 90ndatesse. Siia on aga lisatud veidi lo-fi house'i tolmusust, samuti murrab McGinley kohati just drop'i hetkedel rütmimustri katki ja jätab kuulaja segadusse. Tõhus tantsumuusika, mis julgeb ka kuulajat proovile panna.O'Flynn ""Talia""Kuigi O'Flynni saab tinglikult nimetada tantsumuusika produtsentideks, siis tegelikult sarnaneb tema looming pigem Bonobo ja Four Tet'ga, kes küll võtavad aluseks house'i, techno ja laiemalt bassimuusika elemendid, aga ehitavad sellest lummavalt kauni terviku, milles funktsionaalsus pole tingimata kõige olulisem. Värske singel ""Talia"" on imekaunis elektroonika, mis mõjub kui oma moodi muusikaline rännak: sillerdavad kulinad-vulinad ning troopilised vokaalkatked tekitavad vägisi tahtmise reisida. Aga kui see pole võimalik, siis võib ka lihtsalt silmad kinni panna, seda lugu kuulata ja rännakut ette kujutada!Andy Stott ""Answers""Oleks vaid sellist muusikat rohkem. Andy Stotti looming on kui kameeleon, mis üritab end kuulaja eest ära peita: teda võib defineerida tantsumuusika produtsendina, aga pigem on ta helikunstnik, kes mängib meile juba tuttavate mudelitega – ambient, house, techno, UKG, IDM –, aga segab neid kokku ja murrab traditsioone. Värske lugu ""Answers"" üritab samuti alluda tantsumuusika loogikatele, aga proovib samavõrd ka neid kõiki reegleid rikkuda. Selles ebakorrapärasuses on aga midagi eriti lummavat.Goldie ""Timeless (Instrumental)""Kui peaksin panema ritta oma elu kõige olulisemad albumid, siis Goldie ""Timeless"" kuulub kahtlemata esiviisikusse. Arvatavasti ei kuulaks ma täna nii palju tantsumuusikat ja elektroonikat, kui poleks seda albumit olnud, ""Inner City Life"" paneb praegugi käima sellise mälupiltide rea, et ei suuda seda lugu liiga tihti kuulata. Rõõm on aga näha, et albumi 25. sünnipäeva puhul ilmus kolmetunnine (!) eriversioon, millel on ka nimiloo instrumentaalversioon. Kakskümmend minutit maailma parimat trummi ja bassi, kuulake ja nautige.Fred again.. ""Angie (I'lve Been Lost)""Siia nädala parimate lugude valikusse mahub iganädalast vähemalt paar-kolm Briti produtsenti, kes segavad tantsumuusikat millegi ootamatuga, aga Fred again.. on kogu oma karjääri jooksul olnud minu jaoks kõige suurem müsteerium. Tal on hämmastavalt rikkalik elektrooniline produktsioon, millesarnast ei kuule pea kellegi teise loomingus, aga samas sarnaneb tema lugude struktuur pigem indie'ga. Ma ei oska seda paremini selgitada, aga ta teeks tõesti nagu indie't bassimuusika elementidega. Ja oi kui ilus see on!Kuula kõiki lugusid: "
err,17.03.2021 13:26,Eesti,https://www.err.ee/1608145195/riik-annab-kuus-miljonit-kumnete-tuhandete-laste-jareleaitamiseks-laagrites,Riik annab kuus miljonit kümnete tuhandete laste järeleaitamiseks laagrites,"Kuus miljonit eurot jagab riik peamiselt omavalitsustele, kes otsustavad, kes peaks õpilaagrites osalema. Õpilaagreid pakutakse üldhariduskoolide õpilastele.Kuue miljoni euro eest peaks suvistest õpilaagrites saama koha minimaalselt 50 000 õpilast.Haridus- ja teadusminister Liina Kersna kinnitas ERR-ile, et õpilünkadega laste arv on tõesti nii suur. ""Me teame, et on lapsi, kellele distantsõpe ei sobi ja kellel on tekkinud õppimises lüngad. Peame vaatama pikemalt ette, kuidas kolme-nelja aasta jooksul tasandada neid lünki, mida distantsõpe on haridusse jätnud,"" lausus ta, ning lisas, et mahajäämus on eriti suur reaalainetes.Mida täpselt õpilaagrites pakkuma hakatakse, pole praegu veel selge. ""Kuna ei ole teada pandeemia kestvus ega suvel-sügisel kehtivad piirangud, siis pole üheselt võimalik vastata, millises vormis tegevusi läbi viiakse. Tegu võib olla näiteks lühilaagrite või päevaste laagritega, mida saab korraldada nii noortekeskustes, koolimajades, seltsimajades, spordihoonetes ja nii edasi. See, millisel kujul laagrit täpselt läbi viiakse, jääb kohaliku omavalitsuse otsuseks,"" ütles ERR-ile haridusministeeriumi pressiesindaja Leen Lindam.Kersna ütles, et omavalitsustele ja koolidele jäetakse võimalikult palju otsustusõigust, et korraldada suvelaagrid kohalike vajaduste järgi. ""See ei tähenda, et laagrid peaksid olema üksnes õpilünkadega lastele. Koolid ja kohalikud omavalitsused saavad ise disainida endale vajalikud laagrid selle järgi, millised vajadused on kohalikel lastel,"" lausus minister.  Kersna sõnul saavad lisaeelarvest eraldatavale õpilaagrite rahale peale omavalitsuste kandideerida ka teised pakkujad.Kuidas täpselt raha jagatakse ning millised saavad olema tingimused, pannakse haridusministeeriumis paika järgmisel nädalal. "
err,26.09.2020 16:28,Vormel-1,https://sport.err.ee/1139902/sotsi-kvalifikatsiooni-voitis-hamilton-vettel-lopetas-seinas,"Sotši kvalifikatsiooni võitis Hamilton, Vettel lõpetas seinas","Karjääri 96. esimese stardiruudu teeninud valitsev maailmameister edestas teiseks tulnud Max Verstappenit (Red Bull) 0,563 sekundiga ja meeskonnakaaslast Valtteri Bottast 0,652 sekundiga.Esimestena jäid esikolmikust välja Sergio Perez (Racing Point), Daniel Ricciardo (Renault) ja Carlos Sainz (McLaren).Ferrardi pilootidest sai Charles Leclerc 11. koha, 12. ringil vastu seina sõitnud sakslane Sebastian Vettel oli sunnitud katkestama ja sai kirja 15. tulemuse.Leclerc was just inches away from colliding with his team mate ????#RussianGP ???????? #F1 pic.twitter.com/3e8V0AilFS
— Formula 1 (@F1) September 26, 2020Seb clears up his own front wing ????#RussianGP ???????? #F1 pic.twitter.com/XkfRIDYYqT
— Formula 1 (@F1) September 26, 2020QUALIFYING CLASSIFICATIONMax splits the Mercedes pair with a last-gasp effort to seize P2#RussianGP ???????? #F1 pic.twitter.com/RTjfHthZYT
— Formula 1 (@F1) September 26, 2020 "
err,15.02.2021 18:45,Raadiouudised,https://www.err.ee/1608110581/paevakaja-15-02-2021-18-00-00,Päevakaja (15.02.2021 18:00:00),
err,03.03.2021 21:33,Korvpall,https://sport.err.ee/1608129535/tartu-ulikool-alistas-kahele-lisaajale-lainud-mangus-rakvere,Tartu Ülikool alistas kahele lisaajale läinud mängus Rakvere,"Kodumeeskond Tartu läks teisel veerandajal korra ka kümne punktiga juhtima, aga Rakvere püüdis tartlased kinni ja kohtumine jätkus tasavägises tempos. Minut enne teise lisaaja lõppu viis Sten Saaremäeli kaugvise Rakvere 101:100 juhtima, aga Robin Kivi ja Charles Bartoni tabamused tõid kodumeeskonnale siiski võidu.Tartu Ülikool mängis kolmapäeval kaheksa mehega, mistõttu pidid Kivi, Barton ja Hendrik Eelmäe rassima enam kui 40 minutit, Oliver Suurorg käis väljakul 37 minutit. Võitjate resultatiivseim oli 25 punkti visanud Barton, kes toetas kaaslasi ka üheksa korvisööduga. Kivi lisas 24 punkti ja Eelmäe 21 silma, tema arvele jäi ka üheksa lauapalli.Kristaps Gluditis oli 27 punktiga Tarvase parimaks korvikütiks, kaks meest kogusid kaksikduubli. Koguni 46 minutit mänginud Tormi Niits viskas 11 punkti ja võttis 20 lauapalli (neist seitse ründest), 11 punkti ja kümme lauapalli jäi Riley Hayesi arvele. Viimane lõi normaalaja viimasel neljandikul Tartu mängijat Tomas Balciunast ja eemaldati seejärel mängust.Tartul on tabelis kirjas kaheksa võitu ja 15 kaotust, Rakverel on kümme võitu ja üksteist kaotust. "
err,12.04.2021 16:37,Eesti,https://www.err.ee/1608174898/riik-vajab-ulikoolidelt-enam-arste-opetajaid-ja-psuhholooge,"Riik vajab ülikoolidelt enam arste, õpetajaid ja psühholooge","Kui varem on tekitanud enim vaidlusi erialade dubleerimine ülikoolides ja vastutusalade jaotus, siis tänavu haridus- ja teadusministeerium seda peatükki ülikoolidega avada ei taha.""Küll aga me soovime arvestada tööjõuturu vajadusi. Ehk lähtuvalt [riiklikust] tööjõuprognoosist ja teistest meile tulnud ettepanekutest arutada, mida siis rohkem ja mida vähem õpetada,"" ütles ministeeriumi kõrghariduse ja teaduse asekantsler Indrek Reimand ERR-ile.Ülikoolid märkisid, et laiendada on vaja nii meditsiinitöötajate, psühholoogide kui ka õpetajate õpet.Tartu Ülikooli õppeprorektor Aune Valk lisas, et viimase jaoks soovivad Tartu ja Tallinna Ülikool avada spetsiaalse õpetajate akadeemia programmi.""Õpetajate akadeemia järgib eeskuju, mida IT-akadeemia on kümme aastat andnud ehk võtab ühe valdkonna eelisarendada ja seab seal väga selged sihid,"" selgitas Valk ERR-ile.Tema sõnul on akadeemial kaks sihti.""Ehk sisuliselt kahekordistada loodus- ja täppisteaduste õpetajakoolitust ja teisest küljest tugevdada haridusteaduste teadustaset mõnedes valdkondades, mis kiiresti arenevad,"" täpsustas õppeprorektor.Suured sihid vajavad ka selget rahastustKõrghariduse rahastuse viimist 1,5 protsendini SKT-st peavad oluliseks kõik ülikoolid. Tallinna Ülikooli õppeprorektor Priit Reiska ütles, et teadusrahastusest räägitakse palju, kuid õppetegevust toetatakse tänini liiga vähe.""Ülikoolidel on ikkagi kohustus pakkuda kvaliteetset kõrgharidust ja lisaks sellele tuleb igasuguseid asju ja arendusi juurde. Ja me ei saa neid kohustusi täita sellise rahastuse tingimustes,"" sõnas Reiska.
										Ülikoolid rõhuvad uute halduslepingute juures kõrghariduse rahastamise küsimuse lahendamisele									Reimand nõustus, et raha saab eesootavate läbirääkimiste üheks oluliseks punktiks.""Kahtlemata haridus- ja teadusministeerium taotleb riigieelarvest raha kõrghariduse rahastamise kasvuks. Kahjuks need otsused ei sõltu ainult meist, vaid need on ka laiemalt riigi otsused,"" lisas ta.Rahastusega on tihedalt seotud ka eraraha ehk õppurite enda raha kaasamine. Aune Valk rõhutas, et tasuliste õppekavade juurdetegemine ei lahendaks ära kogu rahastusprobleemi, küll aga oleks tubliks abiks.""Et me täiskasvanutele, kes õpivad osakoormusega, saaksime paindlikult seda õpet pakkuda. Tänane rahastussüsteem seda ei luba,"" märkis Valk.Reimand sõnas aga, et eraraha kaasamine võib tähendada tasuta kõrghariduse võimaluse piiramist. Selle mahtu aga tema hinnangul vähendada ei tohiks.  Üheks võimaluseks on nn mikrokraadid ehk ""õpiampsud""Üldiselt rõhutavad ülikoolid et eesmärk on püüda just tööl käivaid täiskasvanud õppureid, kes oleksid valmis maksma ja kes täisajaga õppida ei jõuaks.Just täiskasvanud õppuritele mõeldes on viimasel ajal räägitud ka nn mikrokraadidest. Reiska selgitas, et mikrokraad või ""õpiamps"" oleks kursus, mille eest üliõpilane saaks näiteks kuus või ka 20 ainepunkti, kusjuures iga õpiamps eraldi mingid diplomit ei tagaks.""Kui see oleks natukene paremini reguleeritud, siis inimene, kes võtab neid erinevaid mikrokraade, võiks saada lõpuks ka päriskraadi,"" lisas Reiska ja selgitas, et kui üliõpilane võtaks kolm erinevat 20-ainepunktilist ""õpiampsu"", saaks need kokku liita ja tulevikus nende eest ka üheaastase magistrikava diplomi väljastada.
										Teadlased tõmbavad Eestit vesinikuenergia rongile									Tõenäoliselt vajaksid ""õpiampsud"" ka õiguslikku regulatsiooni, nende struktuuri üle saakski halduslepingute läbirääkimiste ajal arutleda.Oluline koht on ka eesti keele rollil kõrgharidusesReimand ütles, et haridus- ja teadusministeerium sooviks läbirääkimiste käigus rääkida ka eesti keele rollist kõrghariduses. Ta märkis, et kõrghariduse praegused rahastuspõhimõtted on eesti keele rolli kõrghariduskeelena mõneti õõnestanud.""Me peame eraldi teemaks võtma, et meil eestikeelse kõrghariduse pakkumine ei väheneks. See on Eestile kultuuriliselt, Eestile riigina tähtis,"" rõhutas Reimand ja lisas, et oluline on rääkida ka välistudengitele pakutavast eesti keele ja kultuuri õppest.Seda on vaja teha selleks, et välistudengeid saaks Eestiga siduda, et nad panustaksid nii majandusse kui ka ühiskonda, selgitas Reimand: ""Osal erialadest on selline Eestiga seondumine väga hea, aga mitte kõikidel erialadel.""Tartu Ülikool märkis oma kirjas, et osati võiks mõelda ka pehmematele keelereeglitele. Ülikooli õppeprorektor selgitas, et Tartu Ülikool on paar viimast aastat pakkunud ingliskeelseid üheaastaseid magistriõppekavasid, kus üliõpilased tulevad kohale vaid paariks nädalaks programmi alguses ja paariks nädalaks lõpus.""Meil ei olegi mõeldud, et nad tuleksid Eesti tööturule või osaleksid Eesti ühiskonnas. See ongi mõeldud hariduse ekspordiks ja selliseid õppekavasid on tulemas lisaks. Me ei näe, et sel puhul oleks mõistlik nõuda eesti keele õpet,"" rääkis Valk.Samas lisas ta, et nendele välismaalastele, kes tulevad Eestisse kohale, võiks pakkuda senisest rohkem keeleõpet.Tuleb üle vaadata ka välistudengite valimineVälistudengitest räägitakse eesootavate läbirääkimiste käigus palju ja nende keeleõpe pole kindlasti ainus teema. Reimand ütles, et välisüliõpilaste koguarv on üsna optimaalne.""Aga me võiksime rohkem valida neid välisüliõpilasi, keda me tahame, nii taseme kui erialade poolest,"" lisas Reimand. ""Ja sellega seoses me tahaksime, et välisüliõpilastele tehakse tulevikus mingisugune kvaliteeditaseme test või kontroll ja me võtaksime ainult hea kvaliteediga välismaalasi.""Reiska nõustus, et välistudengite vastuvõtmist peaks pisut täpsemalt reguleerima. Samas sooviks Tallinna Ülikool panna senisest enam rõhku hariduse ekspordile ja siin aitaksid Reiska sõnul justnimelt veebi teel pakutavad kursused.Valk märkis, et ka välistudengitest rääkides ei tohi unustada meie enda tööturu vajadusi ehk läbi tuleb mõelda, kuhu me lisakäsi vajame.""Ja sinna on vaja panna ka stipendiume, et me saaksime parimaid. Et me ei loodaks ainult selle peale, et tulevad need, kes saavad maksta,"" rääkis Valk.Sel aastal sõlmitakse halduslepingud varasema kahe aasta asemel esimest korda neljaks aastaks ehk kuni 2025. aasta lõpuni. "
err,11.07.2020 10:04,ilm,https://www.err.ee/1111886/tormituul-viis-kumnetelt-tuhandetelt-majapidamistelt-elektri,Tormituul viis kümnetelt tuhandetelt majapidamistelt elektri,"Erakordselt tugevad tormituuled tekitasid laupäeval üle Eesti ulatuslikke elektrikatkestusi. Kella 20.00 seisuga oli endiselt vooluta 22 100 majapidamist, päeva jooksul on Elektrilevi voolu taastanud enam kui 15 000 majapidamisele, teatas ettevõte.Kell 22.30 oli katkestuste arv langenud 17 500-ni.Kõige rohkem tegid tormituuled purustustööd Pärnu-, Rapla- ja Jõgevamaal. Kella 22.30 seisuga oli enim katkestusi Raplamaal ja Pärnumaal, vastavalt 3700 ja 3400. Üle 3000 katkestuse oli ka Jõgevamaal.""Tänane torm on teinud elektrivõrgus erakordselt palju pahandust. Tuule kiirus oli paiguti isegi kuni 30 meetrit sekundis ja selle tulemusel on paljudes kohtades puud liinidele murdunud,"" ütles Elektrilevi juhtimiskeskuse juhtivspetsialist Hardi Puusepp.Ilmaprognoosi kohaselt peaks hilisõhtuks suurem torm vaibuma ning on näha, et  elektrikatkestusi massiliselt juurde ei lisandu, ütles Puusepp. ""Brigaadid on väljas ning taastavad kõikjal elektriühendusi. Rikkeid on palju, tingimused kohati keerulised, aga kõrvaldame rikkeid ka öösel. Teeme kõik endast oleneva, et klientidele elektriühendus võimalikult ruttu taastada,"" lisas Puusepp.""Tormikahjude täielik ulatus ei ole veel selge. Enamus rikkeid loodame hiljemalt homse ja ülehomse jooksul kõrvaldada, aga võimalik, et üksikud tööd jäävad isegi järgmise nädala keskpaika. Anname endast parima, et võimalikult kiirelt kõikjal elektriühendus taastada,"" lausus Puusepp.Suurima mõjuga katkestus oli Hiiumaal, kus kell 10.27 läks korraga rivist välja kaks toiteliini, vooluta jäi 7076 klienti. Elektrilevi dispetšerid suutsid kaugjuhtimise teel seitsme minutiga kõikidele klientidele voolu taastada. Seda tänu kiirele reageerimisele ja ümberlülitamise võimekusele elektrivõrgus.Elektrilevi paneb inimestele südamele – katkenud elektriliinidele ei tohi läheneda, kuna juhtmete alune maapind võib olla pinge all ning anda eluohtliku elektrilöögi. Ühtlasi palub ettevõte liinile langenud puu või mõne muu ohtliku olukorra fikseerimisel helistada rikketelefonil 1343.  
				Elektriliinile langenud puu
				Autor/allikas: Elektrilevi
			Päästjatel oli kella 15.30 seisuga tormist põhjustatud väljakutseid Eestis kokku üle 450, neist ligi kolmandik (ligikaudu 140) Pärnumaal. Ohtralt väljakutseid on torm lühikese ajaga põhjustanud ka Järva- (üle 60) ja Raplamaal (üle 65), teatas päästeamet.Inimesed panid end ohtuLääne päästekeskuse valvepressiesindaja Viktor Saaremets ütles, et põhiliselt tegid Pärnus muret teedele ja elektriliinidele langenud puud. ""Puud on lõhkunud ka hooneid, kõrvalhooneid, on majadele, autodele kukkunud. Valgerannas ka kaks inimest jäid langenud puu alla ja said vigastada. Mõlemad on viidud haiglasse. Lisaks on ka siin suuremaid hooneid lõhkunud. Kesklinnas Pärnus Martensi majas eeskoja lõhkus ära. Õnneks seal keegi alla ei jäänud. Aga poed on lahti ja inimesed liikusid,"" rääkis Saaremets ""Aktuaalsele kaamerale"".Tuul viis ära osa Rannahoone juurdeehituse plekk-katusest ja selle tükid lendasid õhus. Saaremets ütles, et inimesed, kes tormiga randa või parkidesse uudistama läksid, panid oma elu tõsisesse ohtu.""See on rumal tegu, kui otse välja öelda, ja kindlasti sellise ilmaga ei tasuks seda teha. Võib jääda mulje, et need puhangud on sarnased, mis sügistormide ajal. Aga täna on puud lehtes, nad on nagu purjed, Ja see puhang, 26–27 meetrit sekundis, võtab puu juurtega välja. Selliseid juhtumeid on täna palju olnud. Kui selliseid ilmasid peaks veel tulema – täna nüüd see tuul siin hakkab vaibuma – siis jumala eest inimesed, püsige kodus. Päriselt ka,"" rääkis Saaremets.Vaatan väljakutsete kaarti. Kui päeval oli palju tormist põhjustatud puid teel pikali, siis õhtuks on see asendumas alkoholist pikali kukkunud inimestega. #opjuht #ärajoo
— Urmet Tambre (@UrmetTambre) July 11, 2020Kõige enne jõudis torm Saaremaale. Kõige tugevamaid tuuleiile – 27 meetrit sekundis – mõõdeti kella 11 paiku Roomassaares. Elektrita oli tipphetkel Saaremaal üle 1700 kliendi. Torm murdis hulgaliselt puid nii Kuressaares kui ka üle kogu Saaremaa. Päästeameti abi vajati ligi 30 puu koristamisel. Kuressaares sai ka üks inimene langeva puu okstest vigastada.Praamiliiklust mandri ja Hiiumaa vahel korraldav TS Laevad teatas, et keeruliste ilmaolude tõttu Rohuküla-Heltermaa liinil tühistati kell 11.30 väljumised nii Rohuküla kui Heltermaa sadamast.Pärast kella 12 tuule suund ja kiirus muutus, mis võimaldas laevadel väljuda. Esimene reis väljus nii Rohuküla kui Heltermaa sadamast kell 13.Kuivastu ja Virtsu sadamatest toimuvad reisid graafiku järgi.Juuresolevast galeriist saab vaadata ilmaolusid Rohuküla sadamas enne keskpäeva. Muu hulgas lükkast tormituul ümber osa Rohuküla sadama uue lisarambi ehitusplatsi ümbritsevast piirdeaiast. Muud silmanähtavat kahju sadamas tuul teinud pole, edastas ERR-i korrespondent Juhan Hepner.Laupäeva hommikul enne kella 10 oli Eestis tormi tegev väike, aga äge tsüklon jõudnud oma keskmega Hiiumaa kohale. Selleks ajaks oli tuul tormi mõõtmed võtnud juba Liivi lahel ja suuremal osal Saaremaast, kus tuule kiirus ulatus 18 kuni 24 meetrit sekundis.Kogu Lääne-Eestis tugevneb tuul keskpäevaks, Ida-Eesti aga pärast keskpäeva.  Ülekande alguseni jäänud Ülekanne on lõppenudOTSEKopeeri HTML kood.Jaga 12   00:00 / 00:00LiveLaadimine   
				Alajõe teed puhastas koos päästjate ja kohalike elanikega puudest ka minister Arvo Aller.
				Autor/allikas: Erakogu
			 "
err,17.07.2020 10:00,Raadiouudised,https://www.err.ee/1114161/prantsusmaa-uus-valitsus-peab-aitama-presidendil-tagasivalituks-saada,Prantsusmaa uus valitsus peab aitama presidendil tagasivalituks saada,Erle Loonurm jätkab 
err,15.08.2020 22:12,Korvpall,https://sport.err.ee/1124350/nba-ekspert-jouvahekorrad-on-samad-favoriidiks-on-clippers,"NBA ekspert: jõuvahekorrad on samad, favoriidiks on Clippers","2019/20 NBA põhihooaeg pidi lõppema 15. aprillil, koroonaviiruse pandeemia lõpetas selle aga 11. märtsil. Viimased kaks nädalat on hooaeg jätkunud Floridas, nn NBA ""mullis"", play-off algab 17. augustil ja tänavune NBA meister selgub oktoobri alguses.""Neid meeskondi on küll ja küll, kelle mõned olulised mängijad ei tulnud NBA-sse tagasi, sest nad ei tahtnud riskida enda ja oma pere tervisega. Uusi juhtumeid ei ole, mis näitab, et mulli mudel töötab,"" rääkis Olgo ETV spordisaates.""Ütleksin, et jõuvahekorrad on samad, favoriidid on samad kolm tiimi - Milwaukee Bucks ja Los Angelese kaks meeskonda - ehk võib öelda, et selles mõttes pole midagi muutunud,"" arvas Olgo.""Kogu see mullieksperiment on näidanud seda, et keskkonnas, kus puuduvad fännid ja igasugused glamuursed tuled, on headel viskajatel lihtsam hoogu sattuda. Ründavad tiimid on kaitsvatest tiimidest kiiremini kohanenud, kaitsvatel tiimidel on mullis palju raskem olnud."" sõnas Olgo.Olgo sõnul peab sloveenist staar Luka Doncic koos Dallas Mavericksiga tõenäoliselt juba play-off'i avaringi järel kohvrid pakkima, nendega kohtuv Clippers läheb eksperdi arvates finaalis vastamisi Milwaukee Bucksiga. "
err,30.11.2020 18:06,Korvpall,https://sport.err.ee/1191391/itaalia-korvpallikoondis-alistas-venemaa-ja-jatkab-taiseduga,Itaalia korvpallikoondis alistas Venemaa ja jätkab täiseduga,"Kohtumise tasavägine avaveerand lõppes viigiliselt, kuid teine veerand kuulus itaallastele, kes läksid vaheajale viiepunktilises eduseisus. Kolmanda veerandi võitis Itaalia minimaalselt ja ehkki pingeliselt lõppenud neljas veerand kaotati kahe silmaga, võeti kokkuvõttes siiski neljapunktiline võit.Võitjate parimana viskas Amedeo Tessitori koguni 27 punkti, tuues seejuures ka üheksa lauapalli. Giampaolo Ricci panustas võitu 12 ja Marco Spissu 11 punktiga. Venemaa resultatiivseimaks osutus 11 punkti visanud Andrei Vorontsevitš.Itaalia koondis, kellele on koht finaalturniiril võõrustajamaana juba tagatud, on võitnud kõik kolm senist EM-valikmängu. Kuus punkti kogunud Itaaliale järgnevad Venemaa (2-2), Eesti (1-2) ja Põhja-Makedoonia (0-2). B-alagrupist pääsevad lisaks Itaaliale 2022. aastal peetavale lõppvõistlusele kaks paremat.Samuti esmaspäeval toimuma pidanud Eesti ja Põhja-Makedoonia vaheline EM-valikmäng jäeti Põhja-Makedoonia koondise liikmete koroonaviirusega nakatumise tõttu ära. "
err,21.05.2020 19:00,Korvpall,https://sport.err.ee/1093072/itaalia-meedia-eesti-koondislane-on-lahedal-itaalia-tippklubisse-siirdumisele,Itaalia meedia: Eesti koondislane on lähedal Itaalia tippklubisse siirdumisele,"Juba 13. märtsil avaldati veebisaidil Marche Basket nupuke sellest, et Sardiinia au ja uhkus korvpallis Sassari Dinamo otsib endale uueks hooajaks täiendusi. Üheks mängijaks, kes dinamolastele silma jäänud, on 20-aastane ääremängija Treier, vahendab Korvpall24.ee.Sassari Dinamo (täisnimega Dinamo Banco di Sardegna Sassari) lõpetas selle koroonaviiruse tõttu pooleli jäänud Serie A hooaja teisel tabelireal 16 võidu ja viie kaotusega. Eelmisel hooajal võitis Sardiinia meeskond tugevuselt teise Euroopa sarja FIBA EuroCupi ja jõudis Serie A-s finaali, kus tunnistati mängudega 3:4 Veneetsia Reyeri paremust.Treier pallis mullu koos kaasmaallase Mikk Jurkatammega Ravenna Orasi ridades Itaalia tugevuselt teises liigas Serie A2-s ja aitas oma kodumeeskonna idaregiooni tippu 20 võidu ja viie kaotusega. "
err,06.01.2021 16:13,Suusatamine,https://sport.err.ee/1229776/napi-etapivoidu-votnud-venelanna-tousis-tour-de-ski-esikolmikusse,Napi etapivõidu võtnud venelanna tõusis Tour de Ski esikolmikusse,"Karjääri teise individuaalse MK-sarja etapivõidu teeninud 25-aastane Venemaa murdmaasuusataja edestas teiseks tulnud rootslannat Ebba Anderssoni 0,7 sekundiga ja võistluse ameeriklannast üldliidrit Jessie Digginsit 0,8 sekundiga.Esikolmikule järgnenud jäid kaugele: neljanda koha saanud Brennan Rosie kaotas võitjale 17,3 sekundiga, viiendaks tulnud soomlanna Krista Pärmäkoski juba 37,3 sekundiga.Tour de Ski üldliidrina jätkab eelmised kaks etappi võitnud Jessie Diggins, kelle edu kaasmaalase Brennan Rosie ees on 22 sekundit. Kolmandaks tõusnud Julia Stupak kaotab 58 sekundiga.10. jaanuaril lõppeva Tour de Ski viimased kolm etappi sõidetakse Itaalias Val di Fiemmes. "
err,19.05.2020 08:08,Jalgpall,https://sport.err.ee/1091453/baranovi-koduklubi-lopetas-kontrollmangud-suure-voiduga,Baranovi koduklubi lõpetas kontrollmängud suure võiduga,"Alaškert sai edu sisse juba avapoolajal, aga tõeline hävitustöö algas teisel kolmveerandtunnil. Esimese poolaja ühele väravale lisati siis lausa neli ja võeti lõpuks selge 5:0 võit, vahendab Soccernet.ee.Armeenia kõrgliigat juhib 33 punktiga Ararat-Armenia ning Alaškert asub 31 punktiga teisel kohal. Liigamängud jätkuvad järgmisel nädalavahetusel, kus Alaškert kohtub 27 punktiga kuuendal kohal asuva Noah-ga.Loe edasi Soccernet.ee portaalist. "
err,04.07.2020 13:07,Jalgpall,https://sport.err.ee/1109359/liverpooliga-meistrite-liiga-voitnud-rundaja-teeb-jalgpalliga-lopparve,Liverpooliga Meistrite liiga võitnud ründaja teeb jalgpalliga lõpparve,"Baroš esindas Liverpooli aastail 2002 kuni 2005, lüües kokku 108 mängus 27 väravat. Inglismaal mängis ta veel Aston Villa ridades, siis aga siirdus Prantsusmaale Lyoni. Kokku on Tšehhi ründaja esindanud üheksat erinevat meeskonda.Koondisekarjääri lõpetas Baroš 2012. aastal, olles löönud Tšehhi koondise kasuks 93 mänguga 41 väravat.Praegu mängib 38-aastane Baroš Tšehhi kõrgliigaklubis Ostrava Banik, kuid ründaja sõnul jääb see hooaeg talle viimaseks.""Põhjused on selged. Vanust ei ole võimalik peatada. Minu tervislik seisund on olnud viimase aasta jooksul halb. Igasuguse koormuse järel on tekkinud selline valu, et profikarjääriga jätkata ei ole võimalik,"" vahendab BBC Baroši sõnu. "
err,29.04.2021 11:09,Tennis,https://sport.err.ee/1608194656/baltikumi-esireketi-alistanud-zverev-paases-munchenis-edasi,Baltikumi esireketi alistanud Zverev pääses Münchenis edasi,"Kuus ässa löönud Zverev realiseeris 12 murdevõimalusest viis ja alistas Leedu esinumbri Ricardas Berankise (ATP 89.) poolteist tundi kestnud mängu järel 6:2, 6:4.Zverev läheb veerandfinaalis vastamisi kvalifikatsioonist alustanud valgevenelase Ilja Ivaškaga. Turniiril teise asetuse teeninud norralane Casper Ruud oli 6:3, 6:2 üle Uruguay tennisistist Pablo Cuevasest ja kohtub kaheksa parema seas austraallase John Millmaniga, kes sai seisul 4:6, 2:0 argentiinlaselt Guido Pellalt loobumisvõidu.Estorilis toimuval ATP 250 turniiril üllatas kvalifikatsioonist põhitabelisse pääsenud hispaanlane Pedro Martinez avaringis maailma edetabelis 43. kohal olevat Kasahstani tennisisti Aleksandr Bublikut, alistades ta 6:3, 6:0.Kaheksa parema sekka on pääsenud kuuenda asetusega Marin Cilic, kes läheb vastamisi lõuna-aafriklase Kevin Andersoniga, teisel pool tabelit mängib kolmanda paigutusega prantslane Ugo Humbert veerandfinaalis hispaanlase Alejandro Davidovich Fokinaga. Ülejäänud neli veerandfinalisti selguvad neljapäeval. "
err,27.05.2020 21:14,Elu,https://menu.err.ee/1095154/toukeratta-suvekoolis-saavad-noored-selgeks-soidu-pohitoed-ja-trikid,Tõukeratta suvekoolis saavad noored selgeks sõidu põhitõed ja trikid,"Trenni tuleb kaasa võtta tõukeratas ja kiiver. Enne kui päris sõiduks ja trikitamiseks läheb, tuleb end soojaks teha, vahendas ""Aktuaalne kaamera"".""Ise ma ei ole kunagi trennis käinud, vaid olen ise õppinud. Olin väike, viieaastane, sain oma esimese tõukeratta, läksin õue, püüdsin trikki teha. Iga kord välja ei tulnud ja siis mõni päev ei tulnud välja, ei tahtnud enam sõita, aga mida rohkem sa harjutad, seda paremaks sa saad. /.../ Minu jaoks annab tõukerattasõit hea tunde, kui mõne triki ära teed, või selle, et saad ennast ületada teatud raskustel,"" selgitas tõukeratta suvekooli treener Ott Aleksander Raud.Väikesed tõuksisõbrad soovivad suvekoolis selgeks saada uusi trikke.""Ma saan uusi asju ära õppida selle tõukerattaga,"" ütles Kaur, kes juba oskab teha bunny hoppi, cancani. Unistus on tal ära õppida backflipi tegemine.""Ma tahtsin hakata trikke selgeks õppima ja heaks saada tõuksis. /.../ Ära tahaks õppida tahaks VIP-i ja oskan bunny hoppi ja hüpet,"" rääkis Gustav.Kui terve suvi harjutada, küll siis sügiseks ka kõik trikid selgeks saavad. Kolmapäeval oli igal juhul poistel olemas soov õppida ära ka kõige keerulisemad trikid. "
err,23.01.2021 18:50,Raadiouudised,https://www.err.ee/1608083980/eesti-forelli-ohustavad-nii-kliima-soojenemine-kui-ka-laialt-levinud-neeruparasiit,Eesti forelli ohustavad nii kliima soojenemine kui ka laialt levinud neeruparasiit,Lõhejõgede veetemperatuuri tõusu aitaks pidurada näiteks paisude eemaldamine ja raiekeeld jõgede kallastel. Jätkab Maarja merivoo-Parro 
err,11.05.2020 21:03,Jalgpall,https://sport.err.ee/1088529/jalgpalli-noortekoondised-loodavad-valjakule-naasta-suve-lopus,Jalgpalli noortekoondised loodavad väljakule naasta suve lõpus,"Euroopa jalgpalliliit teatas, et U-17 vanuseklassi UEFA sõprusturniire tänavusel kevadhooajal ei toimu. Juba varasemalt oli avalikustatud, et noortekoondiste osavõtul toimuma pidanud suurturniirid jäetakse samuti ära, sealhulgas Eestis toimuma pidanud U-17 EM-finaalturniir. U-15 koondiste UEFA sõprusturniire augustist novembrini samuti ei peeta, vahendab Jalgpall.ee.Eesti Jalgpalli Liidu tehniline direktor Janno Kivisild sõnas, et juunis ja juulis veel noortekoondiste tasandil ühtki rahvusvahelist mängu ei näe ja parimal juhul naastakse veidi tavapärasema kalendri juurde augusti lõpus.""Loodame, et noortekoondised saavad tänavu siiski väljakule, kuid enne ühegi mängu toimumist peab kõigepealt taastuma tavapärane treeningrütm. Hetkel ei sõltu arusaadavatel põhjustel need arengud enam meist, sest ootame Eesti valitsuse otsuseid seoses täies mahus treenimise ja meistrivõistluste jätkumisega.""Kivisild kinnitas, et jalgpalliliit on valmisolekus: ""Pidasime viimati selleteemalise koosoleku reedel ja oleme valmis jätkama tegevustega esimesel võimalusel."" "
err,20.04.2021 12:45,Raadiouudised,https://www.err.ee/1608184117/raadiouudised-20-04-2021-12-00-00,Raadiouudised (20.04.2021 12:00:00),
err,29.05.2020 13:18,Arhitektuur,https://kultuur.err.ee/1096133/merle-karro-kalberg-nii-et-soola-puhumisega-keskkonda-planeerima,Merle Karro-Kalberg. Nii et soola­puhumisega keskkonda planeerima?,"Või on põhjust rõõmustada, et mure Eesti looduskeskkonna pärast on lõpuks jõudnud kõrgemale tasandile ning see ongi viimane õlekõrs, mis meid välja aitab, priiskavast ja ainult kasvule orienteeritud maailmavaatest loobuma sunnib? Aluse nii küsida annavad kaks üsna sarnast hiljutist riigikohtu lahendit.Riigikohus kuulutas eelmisel nädalal osaliselt kehtetuks Rail Balticu trassi Pärnu maakonnaplaneeringu. Kaks aastat tagasi tühistas riigikohus Hiiu mereala maakonnaplaneeringu tuuleparke puudutava osa. Mõlemas otsuses viidatakse sellele, et planeeringutes on puudujäägid: pole veenvalt hinnatud kavandatava mõju looduskeskkonnale.Rail Balticu puhul tuuakse välja, et kavandatava trassi asukoha keskkonnaseisundit pole piisava põhjalikkusega analüüsitud, tähelepanuta on jäetud ka raudtee mõju looduskeskkonnale, sealhulgas kaitsealustele linnuliikidele. Hiiu tuuleparkide otsuses heidetakse ette, et tuulikute ja merekaablite mõju keskkonnale on välja selgitamata ning asjakohased uuringud tegemata.Ühest küljest on tegu keskkonna- ja kodanikuorganisatsioonide suure võiduga. Tugeva kodanikuühiskonna alustala on enesekindlad kodanikuorganisatsioonid, kes teavad ja oskavad oma väärtuste ja põhimõtete eest seista. Ühine vaenlane liidab kõige paremini ja suured projektid on seda siiani olnud. Meenutagem või Tartu tselluloosi­tehase juhtumit. Kodanikuühiskond saab praegustest otsustest kindlasti hoogu ja edu suure riigiaparaadi vastu seismisel annab tuult tiibadesse.
										Merle Karro-Kalberg. Pole puud, pole probleemi									Teisest küljest tuleb küsida, kuivõrd kõigutavad need otsused siinse planeerimise alustalasid. Planeerimine on diplomaatia suure algustähega. Peale keskkonna füüsilise ruumi kujundamise tuleb arvesse võtta ka väga paljude huvigruppide seisukohad. Enamasti on nende põhimõtted ja eesmärgid üsna vastandlikud. Planeerimine on praegu üles ehitatud mitmetasandiliselt. Üleriigiline planeering peaks määrama arengusuunad, maakonnaplaneeringute ja linnade üldplaneeringu puhul käsitletakse keskkonda ühe omavalitsuse piires, räägitakse läbi, mis on omavalitsusele oluline ja millises suunas soovitakse areneda – kujundatakse tulevikupilt. Lõpuks koostatakse detailplaneeringud, mis määravad juba täpsemalt ära, kus asub maja, milline see välja peab nägema, kui palju haljastust peab rajama, kus see asub, kui kõrge võib olla piirdetara jne. Riigi- või maakonnaplaneeringus pole detailsus vajalik ja koormaks liialt planeeringut kui juriidilist dokumenti, laskmata seada pikema vaatega sihte.Suure üldistusega planeeringus ei olegi kõigi mõjude hindamine võimalik. Praegu ei oska me paljusid asju ette näha ja seega ka nende mõju keskkonnale hinnata. Maja ehitamine ei alga kardinate valimisest. Kõigepealt tuleb ikka leida hea asukoht, mõelda läbi, kui palju ja milliseid ruume üldse vaja on, millisest materjalist maja ehitada ja kes teeb projekti. Praegu tuleb välja, et maja asukohavaliku staadiumis peaks teadma ka sisekujunduse detaile.Planeerijad ütlevad, et riigikohus nõuab võimatut. Maakonnaplaneeringu staadiumis ei ole selline mõjude detailne hindamine õigupoolest võimalik. Kui tuuleparke hakatakse ehitama viie, seitsme või kümne aasta pärast, ei pruugi me praegu ettegi kujutada, kuidas on tehnoloogia selle ajaga arenenud ning millised on siis tuulikute tehnilised omadused. Me ei saa teada, milline vedur täpselt Rail Balticu trassil sõitma hakkab ja millist mõju see mõnele linnuliigile või taimele avaldab. Selle ennustamine oleks soolapuhumine.Seega on küsimus laiem, nimelt: kas praegune planeerimissüsteem on ikka kõige otstarbekam ja loogiliselt üles ehitatud? Tuleks mõelda, kuidas parandada raamistikku nii, et visioonid oleksid võimalikud kafkaliku protsessita ning ka kodanikuühiskond hoitud ning toetatud. Kuna haldusreformiga loodi uued omavalitsused, siis koostatakse praegu uusi maakonnaplaneeringuid. Planeerimisvaldkonda kureeriv rahandusministeerium peaks muu hulgas vastama ka küsimusele, kuidas neid peaks koostama, et hundid oleksid söönud ja lambad terved. "
err,30.07.2020 16:25,Raadiouudised,https://www.err.ee/1119021/kohus-lopetas-osaliselt-kajar-lemberi-suuasja,Kohus lõpetas osaliselt Kajar Lemberi süüasja,"Just nii palju erinevaid samme tegi Lember prokuratuuri hinnangul, et endale ja oma ettevõtetele euroraha välja petta. Sisuliselt hakkab kohus neist arutama ainult üht, kuna teised väidetavad episoodid on aegunud. Madis Hindre "
err,30.04.2021 09:45,Eesti,https://www.err.ee/1608196567/valitsus-taastab-osaliselt-tavaistungid,Valitsus taastab osaliselt tavaistungid,"""Valitsus on tänaseni pidanud istungeid distantsilt, kuna lähtub ka oma töös vajadusest kontakte võimalikult piiratuna hoida,"" ütles valitsuse pressiesindaja Eero Raun ERR-ile. ""Järgmisest nädalast, koos üldise Eestis seni kehtinud piirangute leevenemisega, hakkavad valitsuse koosolekud toimuma hübriidses vormis - ministritel, õiguskantsleril ja riigikontrolöril on võimalus võtta valitsuse istungist ja kabinetinõupidamistest osa nii Stenbocki maja istungite saalis kui video vahendusel,"" lisas Raun.Ehkki ERR-i andmeil ei ole ainult kaks valitsuse liiget vaktsineeritud, on ministrid kuni neljapäevani pidanud valitsuse istungeid videokonverentsi vormis, kuid samas osalenud oma ministeeriumi juhtimisel ning pidanud muid kohtumisi vahetut füüsiliselt kohal olles.Reedel suundus peaminister Kaja Kallas, kes on COVID-19 läbi põdenud, oma esimesele maakonnavisiidile, külastades Ida-Virumaad.Valitsus alustas kaugistungeid juba veebruari lõpus, kui kehtestas seoses koroonaviiruse leviku hüppelise kasvuga rangemad piirangud. "
err,09.07.2020 18:51,Eesti,https://www.err.ee/1111372/teadusnoukoda-soovitas-suururituste-osalejate-arvu-tosta-vaiksemas-mahus,Teadusnõukoda soovitas suurürituste osalejate arvu tõsta väiksemas mahus,"Praegu kehtib nõue, et avalikul üritusel tohib siseruumis viibida kuni 500 inimest. Alates järgmise nädala kolmapäevast tohib siseruumis toimuval üritusel osaleda maksimaalselt 1500 inimest. Väljas toimuval sündmusel tohib praegu olla 1000 inimest, kuid see piir kerkib 2000-ni. Järgida tuleb nii 50 protsendi täituvuse nõuet kui ka hajutamist, vahendas ""Aktuaalne kaamera"".Viroloogiaprofessor Irja Lutsar ütles, et piirangute leevendamiseks on praegu õige aeg, sest paljud üritused toimuvadki vabas õhus.Lutsar lisas, et teadusnõukoda pakkus omalt poolt väiksemaid numbreid. Põhjenduseks see, et kui näiteks klassikalise muusika kontserdil saab üsna lihtsalt kõiki reegleid järgida, siis hoogsamate pidudega on keerulisem.""Teadusnõukoda näeb probleemina neid üritusi, kus tahaks kaasa laulda ja kus ka alkohol on vabalt saadaval ja kus ka hääl tugevemaks läheb. See on pidude ja ürituste haigus. Niisugustelt kontsertidelt mitmes riigis see puhang ju pihta hakkas. Nii et seal tuleb vahet teha, missugune see üritus on ja võib-olla igal üritusel ei pea ju alkoholi olema. Võib-olla võiks hoopis alkoholi piirata,"" rääkis Lutsar.Nii kolmapäeval kui ka neljapäeval lisandus kaheksa positiivset koroonaviiruse testi tulemust. Lutsar ütles, et oluline on teada, kust nad nakkuse said, et panna nende kontaktsed isolatsiooni.""Viirus ei ole kuhugi läinud. Distantsi hoidmine ja reeglitest kinnipidamine ei ole ka kuhugi läinud,"" ütles ta.Piirangute täiendavat leevendamist septembrist arutab valitsus 13. augustil. "
err,09.02.2021 10:15,Majandus,https://www.err.ee/1608102832/ivo-nikkolo-nouab-baltikalt-endanimelise-poe-eest-70-000-eurot-uurivolga,Ivo Nikkolo nõuab Baltikalt endanimelise poe eest 70 000 eurot üürivõlga,"Koroonapandeemia tõttu langes järsult moekaupade müük, mistõttu otsustas Baltika tütarettevõte Baltman novembris sulgeda Suur-Karja tänaval tegutsenud Ivo Nikkolo esinduspoe.Baltmani jaoks oli pinna üür kujunenud majanduslanguses liiga kalliks, pinna üür oli börsifirma teatel teistest vanalinna üüripindadest suisa neli korda kallim.Baltika teatas börsile, et oleks soovinud lahendada olukorra üürileandjaga kokkuleppel, aga Nikkolo keeldus kompromissist.Läbirääkimiste lõppedes esitas Nikkolo firma Kalaport OÜ hagiavalduse Baltmani vastu, nõudes 70 140 euro suuruse üürivõla ja viiviste tasumist.Baltmani hinnangul on nii suur nõue põhjendamatu ning firma jääb ka kohtus seisukohale, et üürileping on praeguseks lõppenud ja firmal Nikkolo ettevõtte ees üürivõlgnevust ei ole.Nikkolo 1996. aastal asutatud ettevõte Kalaport OÜ põhitegevuseks ongi kinnisvara hooldamine ja haldamine, ettevõttele kuulub üks kinnistu.2019. aastal oli firma käive 147 000 eurot. Ettevõttes töötajaid ei olnud, juhatuse liikme tasu maksti 6480 eurot. Juhatusse kuulub lisaks Ivo Nikkolole ka Theodor-Justus Nikkolo. "
err,16.11.2020 08:23,Välismaa,https://www.err.ee/1159475/saksamaa-hoiatab-liikumispiirangute-leevendamist-ei-tasu-tanavu-oodata,Saksamaa hoiatab: liikumispiirangute leevendamist ei tasu tänavu oodata,"Majandusminister Peter Altmaier hoiatas Bild am Sonntagis, et nakatumiste arvu kasvu arvestades, ei tasuks eeldada, et praegused reeglid enne nelja-viit kuud leeveneksid. Saksamaa ei saa lubada endale jo-jod ehk majandust pidevalt avada ja kinni panna, tõdes Altmaier.Saksamaal tohib käia koolis ja poes, kuid mitte restoranis aega veetmas. Kuidas aga seejuures jõulu- ja aastavaheaega mõistlikumalt üle elada ehk nii, et jaanuaris ei tuleks taas mitukümmend tuhat nakatunut päevas, on mõttekoht ka naaberriigis Prantsusmaal.Peaminister Jean Castex nimetas enneaegset piirangute leevendamist vastutustundetuks ning lubas hoopis karmimat suhtumist reeglite rikkujatele. Politsei uuribki Pariisi lähedal ühes eramajas toimunud pidu, kus kohal oli umbes 400 inimest, kuigi riigis kehtib kogunemiskeeld.Prantsusmaal tohib poes ja koolis käia, kuid eraldi loaga. Liikumiskeeld ja maskikandmise kohustus töötab, teatas tervishoiuministeerium, sest kui 6. novembril tuvastati 60 000 nakatunut, siis eelmisel reedel 23 000.
										BioNTechi asutaja: suve lõpuks saame viiruse kontrolli alla									Kui Prantsusmaal on 100 000 elaniku kohta nakatumisnäitaja 880, siis Rootsis ja Suurbritannias on näitaja poole väiksem. Ometigi on Rootsis olnud tõus järsk ning 27 teadlast ja arsti hoiatasid avalikus kirjas, et peagi on intensiivravi kohad otsas, kui piiranguid ei kehtestata. Nii nagu kevadelgi, ei kavatse peaepidemioloog Anders Tegnell teiste riikide käitumist kopeerida. Reedel tuvastati riigis 5900 nakatunut, mis on selle aasta rekord, kuid Tegnell kinnitas, et koolid ja restoranid jäävad avatuks nagu kevadel. Rootsis ei kehti maskikandmise soovitust ega kohustust - selle jaoks on Tegnelli sõnul tehtud liiga vähe uuringuid.Üht omapärast uuringut korraldab aga Itaalia, mis kevadel oli COVID-19 surma sümboliks. Nimelt uurib sealne terviseinstituut juulist alates reovett. Juba saab reovee analüüsi põhjal öelda, millistes regioonides on oodata nakatumiste kasvu ning selle põhjal saavad võimud keskenduda meditsiiniabi saatmisele vajalikku piirkonda. Seega ei saa eeldada, et lähikuudel olukord paraneks, seda vaatamata vaktsiinilootusele. Kui kevadel saavad miljonid inimesed vaktsiini, siis selle mõju pääseb löögile suvel ning võib-olla, et järgmisel talvel saab tavapärane elurütm taastuda, ütles vaktsiini väljatöötaja professor Ugur Sahin BBC-le. "
err,29.10.2020 09:45,Teleuudised,https://www.err.ee/1152506/err-i-teleuudised-kell-9-00,ERR-i teleuudised kell 9:00,
err,27.08.2020 18:11,Jalgrattasport,https://sport.err.ee/1128387/naiste-grupisoidu-em-kulla-vottis-valitsev-maailmameister,Naiste grupisõidu EM-kulla võttis valitsev maailmameister,"37-aastane van Vleuten tuli mullu Harrogate'is ka naiste grupisõidu maailmameistriks. Varasemalt on tal kaks MM-kulda temposõidus.Heitluses kolmandale kphale jäi peale poolatar Katarzyna Niewiadoma, kes sai jagu hollandlannast Chantal van der Brook - Blaakist. Mõlemad kaotasid võitjale kuue sekundiga.Eesti jalgrattureid stardis ei olnud. "
err,20.07.2020 15:20,Raadiouudised,https://www.err.ee/1114935/raadiouudised-20-07-2020-15-00-00,Raadiouudised (20.07.2020 15:00:00),
err,12.08.2020 20:59,Kergejõustik,https://sport.err.ee/1123169/venemaa-kergejoustikuliit-tasus-wa-le-mitme-miljoni-euro-suuruse-trahvi,Venemaa kergejõustikuliit tasus WA-le mitme miljoni euro suuruse trahvi,"Trahvi tasumata jätmisel oleks Venemaa kergejõustikuliit lõplikult WA liikmete hulgast välja visatud, mis oleks omakorda tähendanud, et Venemaa sportlased poleks saanud enam rahvusvahelistel võistlustel osaleda.Kuna Venemaa kergejõustikuliit jättis algselt 1. juuliks trahvi tasumata, siis pikendas WA maksmise perioodi 15. augustini. Kui algul toodi põhjenduseks, et trahvi tasumiseks pole riigil piisavaid vahendeid, siis armu saamisel kinnitas spordiminister Oleg Matõtsin, et augusti keskpaigaks suudetakse trahv tasuda.See aga ei tähenda, et Venemaa kergejõustikuliit saaks kergemalt hingata, sest välja viskamise vältimiseks peavad nad esitama WA-le uue arengukava, kus tuuakse välja sammud spordi puhtaks muutmiseks.2015. aasta sügisel peatas rahvusvaheline kergejõustikuliit dopinguskandaalide tõttu Venemaa alaliidu liikmelisuse ja sellest ajast alates pole venelased saanud enda riigi lipu all rahvusvahelistel võistlustel võistelda. Pärast seda on sellegipoolest aset leidnud juhtumeid, kus Venemaa treenerid või sportlased on taas dopinguga vahele jäänud. "
err,03.03.2021 05:10,Välismaa,https://www.err.ee/1608128512/austraalia-otsustas-jatta-piirid-suletuks-vahemalt-juuni-keskpaigani,Austraalia otsustas jätta piirid suletuks vähemalt juuni keskpaigani,"Tervishoiuministri Greg Hunti sõnul ütlesid tervishoiuametnikud valitsusele, et ""COVID-19 olukord maailmas kätkeb jätkuvalt vastuvõetamatut terviseohtu Austraaliale"". See puudutab ka nakkavamate viirusevariantide kiiret levikut.Seetõttu jätkatakse karmi piirikontrolli vähemalt 17. juunini, ütles Hunt.Austraalia sulges oma rahvusvahelised piirid koroonapandeemia alguses, keelates mittekodanike riiki sisenemise, välja arvatud erakorralistel juhtudel.Lagi kehtestati ka nende austraallaste arvule, kellel lubati igal nädalal naasta. See jättis kümned tuhanded inimesed pikaks ajaks välismaale lõksu.Riiki saabuvad reisijad peavad kulutama tuhandeid Austraalia dollareid, et teha läbi kohustuslik 14-päevane karantiin selleks spetsiaalselt kohandatud hotellides.25 miljoni elanikuga Austraalia on olnud suhteliselt edukas COVID-19 leviku tõkestamisel. Riigis on registreeritud alla 29 000 koroonanakkuse juhtumi ning surnud on 909 COVID-19 haiget.
										OECD uueks juhiks valiti austraallane Mathias Cormann									Austraalia majandus tõmbus 2020. aastal kokku 1,1 protsentiAustraalia majandus tõmbus eelmisel aastal kokku 1,1 protsenti seoses koroonapandeemia mõjudega, kuid koges aasta lõpus märkimisväärset taastumist.Kolmapäeval avaldatud ametlikel andmetel kasvas majandus oktoobrist detsembrini 3,1 protsenti ning juulist septembrini 3,4 protsenti.Austraalia statistikaamet ütles, et esimest korda alates statistika alustamisest 60 aastat tagasi registreeriti kahes järjestikuses kvartalis rohkem kui kolmeprotsendine kasv, kuigi madalalt tasemelt.Peaminister Scott Morrison säutsus Twitteris, et riigi ""tagasitulek kogub hoogu"". Ta ütles, et tulemus on parem, kui kõigil G7 riikidel ja OECD-l keskmiselt.Kahe kvartali tulemusest aga ei piisanud majanduse tõstmiseks pandeemia eelsele tasemele ning kasv oli 1,1 protsenti madalam võrreldes 2019. aasta detsembriga.Eelmise aasta esimeses kvartalis tõmbus Austraalia majandus kokku 0,3 protsenti ja teises rekordilised seitse protsenti.Austraalia keskpank prognoosis sel nädalal, et majandus naaseb pandeemia-eelsele tasemele selle aasta keskpaigaks, seda palju varem kui eelmistes prognoosides plaaniti.Töötuse tase püsib endiselt kõrgel. Jaanuaris oli see 6,4 protsenti ehk 1,3 protsenti kõrgem kui aasta tagasi. "
err,21.09.2020 14:54,Muusika,https://menu.err.ee/1137645/rahel-avaldas-muusikavideo-loole-good-gracious,"Rahel avaldas muusikavideo loole ""Good Gracious""","Raheli sõnul on värskes muusikavideos palju viiteid lapsepõlvele. ""See on ood lapsemeelsusele ja siirusele, kus puuduvad kompleksid ja eelarvamused, igale olukorrale saab läheneda loovalt, läbi mängu ja kartmata eksida. Seda saab kanda ka inimsuhtete konteksti,"" sõnas ta ja lisas, et videos joonistubki lahti väike maailm, kus elatakse turvatundes, vaba ja õnnelikuna.Muusikavideo TIKS Rekords alt ilmunud singilile ""Good Gracious"" filmiti üles augusti alguses Viinistul Kiigemäe talus. Kümneliikmeline tiim tõi kokku Raheli sõbrad ja loovisikud, kellega muusik varem koostööd on teinud ning keda kokku tahtis tuua. ""Ootamatu üllatus oli see, et kõik eesti sääsed elavad tegelikult Viinistul või vähemalt 9. augusti õhtul 2020 oli suurem osa neist end just Kiigemäel sisse seadnud, video viimaste kaadrite filmimine kujunes juba peaaegu talumatuks, sest kõik tõrjevahendid olid otsa saanud ja ühe koha peal paigal seista oli sisuliselt võimatu,"" kinnitas Ollisaar.Muusikavideo režissöör on Jaan Sinka, operaator Kristjan Taal. Stsenograafia ja stilistika eest vastutas Kertu Kivisik ning meigi ja soenguga aitas Mari-Ly Kapp. "
err,08.10.2020 09:20,Raadiouudised,https://www.err.ee/1144259/raadiouudised-08-10-2020-09-00-00,Raadiouudised (08.10.2020 09:00:00),
err,21.03.2021 11:15,Arvamus,https://www.err.ee/1608149995/neeme-vali-monument-johannes-kerdile,Neeme Väli: monument Johannes Kerdile,"Nädala eest jätsime hüvasti kindralleitnant Johannes Kerdiga. Johannese sängitamine isamaa mulda oli kõigiti väärikas, seda ei suutnud väärata ei viirus, ilm ega templirüütlid. Meie, kaitseliitlased, ei mahtunudki kaitseväe kalmistule ära, meid oli selleks lihtsalt liiga palju. Nii mälestati lahkunud kamraadi üle kogu Eesti Tallinnast Värskani.Kaotusvalu on sügav, sest lahkus suure südamega inimene. Kolmekümneaastasest sõprusest on järel müriaad mälupilte, kuid Johannese kui inimese iseloomustamiseks kerkivad kõigepealt esile märksõnad sisemine põlemine, väärikus, meelekindlus ja usaldus.Mul oli au olla Johannese kõrval kaitseliidus keerulistel üheksakümnendatel. Ei olnud harvad need hommikud, kui ta sisenes staapi, käes peotäis paberilehti ja kurtis, et ei saanud magada. Hinges kriipiv nõudis väljakirjutamist uneaja arvelt.Meenub käik Tartusse Kertide juurde koju. Tüdrukud olid alles väikesed ja Johannes ütles naljatades, et nad kutsuvad teda televiisorionuks, sest isa näeb telerist sagedamini kui kodus. Teenistus kaitseliidu ülemana nõudis igapäevast ööpäevaringset pühendumist. Sisemine põlemine ja kohusetunne hoidsid Johannest käigus, seda sageli pere ja tervise arvelt.Johannest võis alati usaldada, ta ei reetnud sind kunagi. Mäletan tööõnnetust teel Tallinna, kui avastasime, et autol saab bensiin otsa. Kummalgi meist polnud raha kaasas. Keerasime teeäärse küla väikesesse bensiinijaama. Johannes tutvustas ennast kapten Kerdina ja soovis tankida. Siis näitas käega minu peale ja ütles, et raha hetkel ei ole, aga leitnant toob homme võla ära. Võhivõõras tanklaomanik usaldas ohvitseri ausõna, paak tangiti täis ja võlg sai järgmisel päeval makstud.
										Galerii: kindral Johannes Kerdi ärasaatmine (2) Mis muu kui usaldus sundis presidenti ulatama Johannesele paralleeltelefoni ainult presidendi kõrvadele mõeldud kõne ajal. Toru teises otsas oli jalgu trampiv poliitik, kes nõudis presidendilt kandikul Johannese pead.Apokrüüfides kirjutab Jeesus Siirak pealkirja all ""Kolm halba nähtust"", et tema süda on murelik kahe asja pärast: kui sõjamees peab vaesuse pärast puudust kannatama ja kui arukaid mehi ei panda millekski.Isegi kui oli väga kitsas ja kuuljaid kõrvu väga vähe, jäi Johannes alati väärikaks. Kui ta oli millegi õigsuses veendunud, jäi ta endale kindlaks ka siis, kui sellel olid tema jaoks negatiivsed tagajärjed. Vaevalt, et keegi kõrvalt suudab täiel määral mõista, mida tunneb üks üdini sõjaväelane, kui ta kaitseväeteenistusest välja manööverdatakse.Johannes nägi paljudest selgemini ja kaugemale. See on kindlasti meie õnn, paraku oli see vahel ka tema õnnetus. Kaugemale nägemine tähendas tihti ka mugavustsooni sumbunute ärkvele raputamist. Digitempel Eesti otsaesisel on suuresti tema teene. Kaitseliiduga oli ta vanematekogu liikmena seotud kuni lahkumiseni.Johannes ei olnud pelgalt kindral, vaid ka riigimees. Ta jõudis palju ja jättis endast maha nii mõnegi monumendi. Olgu selleks kasvõi ajalooline kaitseliidu peastaabi hoone Tallinnas Toompea 8, mille võtsime okupantidelt üle just tema käsul.Ometi oli lahkumine nii ootamatu, et palju jäi pooleli. Arvan, et üheks monumendiks Johannesele võiks olla riigikogus esimese lugemise läbinud riigikaitseseadus.""Johannes ja veel kolm komisjoni liiget panid seljad kokku ja kirjutasid sisuliselt alternatiivse eelnõu.""Eelnõud on nüüdseks menetletud üle aasta. Küsimustest ja murekohtadest annavad ülevaate riigikaitsekomisjoni protokollid. Neid on nii palju, et Johannes ja veel kolm komisjoni liiget panid seljad kokku ja kirjutasid sisuliselt alternatiivse eelnõu. On tähelepanuväärne, et kuigi allakirjutanud esindavad erakondi nii koalitsioonist kui ka opositsioonist, ühendab neid üks – tegemist on endiste kaadrikaitseväelaste ehk professionaalidega.Sätteid ja põhjendusi hõlmavale 131 leheküljele laekus kaitseministeeriumist kaheleheküljeline vastus, mille sisu võeti kokku dokumendi viimasesse lausesse. Ministeeriumi hinnangul ei väärinud kolme kindrali ja ühe vanemohvitseri mõtetest ükski üleskorjamist. See on kummastav.Tõsi, praegusel tõdede paljususe ajastul tuleb alati aega võtta ja uurida arvaja tausta. Meil on ju ka selliseid eksperte, kes usuvad, et koos põllumehega fotol poseerimine teeb endastki natuke põllumehe. Kuid antud juhul ei tohiks alternatiivile allakirjutanud nelja saadiku riigikaitselises kompetentsis küll keegi kahelda.Pall on nüüd küll riigikogu väravas, aga kutsun kaitseministrit üles oma eelkäija seisukohti üle vaatama. Kindlasti oleks sellest eelnõuga edasi liikumisel abi. Alustada võiks kasvõi nendest kitsaskohtadest, millele sai mõne aja eest riigikaitsekomisjonis tähelepanu juhitud.  "
err,02.10.2020 16:17,Jalgpall,https://sport.err.ee/1142505/flora-jalgpallinaiskond-on-tiitlist-voidu-kaugusel,Flora jalgpallinaiskond on tiitlist võidu kaugusel,"Tabeliliider FC Flora võõrustab 4. oktoobril kell 16 Lilleküla harjutusväljakul oma lähimat jälitajat Saku Sportingut ning tabeli seisukohast on tegemist olulise vastasseisuga. Võidu korral jääks Flora neli vooru enne hooaja lõppu konkurentidele püüdmatusse kaugusesse. Hetkel edestab Flora teisel kohal paiknevat Sportingut 11 punktiga. Senistes omavahelistes mängudes on Flora kirja saanud 5:2 ja 4:0 võidud.Sportingu abitreener Carl Kalju: ""Mäng tuleb kindlasti raske ja põnev, ent kui hoiame fookuse paigas ja mängime distsiplineeritult, on kõik võimalik.""Kaitsja Katariina Vardja: ""Viimased kaks mängu on meie jaoks olnud rasked ja keerulised. Nüüd on kätte jõudnud aeg, kui mängime jälle Flora naiskonna vastu. Seekord oleme Flora naiskonna vastu paremini valmis kui eelmises mängus ja anname endast väljakul maksimumi.""Laupäeval on kavas kolm kohtumist. Tabeli ülemise poole heitluses võõrustab Pärnu Vaprus Rannastaadionil kell 17 Tallinna Kalevit. Neljandal positsioonil paiknev Vaprus jääb koht eespool olevast Kalevist maha hetkel viie punktiga. Hooaja jooksul on naiskonnad pidanud omavahel tasavägiseid heitlusi ning liigas on mõlemad korra tundnud võidurõõmu.Vapruse abitreener Ruslan Mironov: ""Põhimõtteline ja huvitav mäng Kalevi vastu kodus. Viimases kohtumises näitas Kalev meie nõrgad kohad ära - standardolukorrad ja eriti nurgalöögid, kus jäime palli ootama ja lasime sellest endale kaks väravat lüüa. Kodutöö on tehtud ja kindlasti nii lihtsalt me enam midagi ei lase. Mängupäev on pidupäev ja ootan uut lahingut põnevusega.""
										Flora kindlustas väravatesaju järel kolmanda järjestikuse meistritiitli									Mängija Evelin Harjakas: ""Tulemas väga raske ja tähtis mäng Kalevi vastu. Kui tahame püsida medalikonkurentsis, siis laupäevase mängu kolm punkti on selle jaoks lausa hädavajalikud. Tuleb tegutseda võistkondlikult ja targalt ning oma võimalused realiseerida.""Kalevi peatreener Maksim Rõtškov: ""Kõik mängud Vaprusega on olnud pingelised, oleme selleks valmis ka seekord.""Mängija Mirell Soasepp: ""Tegime viimase mänguga endal elu suhteliselt keeruliseks, aga läheme Pärnusse enesekindlalt ja positiivselt võidu järgi. Murustaadion pole see hooaeg meile halastanud, aga tahame seda parandada.""Viljandis pannakse pall mängu kell 16, kui Tuleviku ja Suure-Jaani ühendnaiskond kohtub Nõmme Kaljuga. Tabelis kuuendat kohta hoidev ühendnaiskond on 15 vooruga kogunud 17 punkti. Eelmises voorus tuli neil vastu võtta kaotus Põlva Lootose vastu ning sellega lubati Põlval endast ka tabelis mööduda. Kalju tuleb kohtumisele vastu hea tunde pealt, sest eelmises voorus saadi kirja hooaja esimesed punktid tänu võidule Tammeka üle.Ühendnaiskonna peatreener Sergei Vassiljev: ""Kus eelmine mäng puudu jäi, sinna on vaja juurde panna. Siis saame ennast kolme punktiga ka premeeritud.""Mängija Mia Maks: ""Nõmme Kalju on ettearvamatu naiskond ning kindlasti ei tohi neid alahinnata. Loodan, et oleme õppinud eelmise mängu vigadest ning suudame võtta vajalikud kolm punkti.""Laupäeva viimases kohtumises võõrustab Põlva Lootos kell 18 Lõuna-Eesti derbis Tartu Tammekat. Tabelis lahutab kahte naiskonda lausa 13 punkti, kui Lootos hoiab 20 punktiga viiendat kohta ning Tammeka jääb seitsme punktiga seitsmendale tabelireale. Omavahel on võistkonnad sel hooajal vastamisi läinud kahel korral, kui esimeses mängus noppis 2:0 võidu Lootos ja teine kohtumine lõppes 1:1 viigiga.Lootose peatreener Kaido Kukli: ""Naabritega on alati meeldiv madistada. Tartus õnnestus punkt kätte saada, proovime kodus vähemalt sama punktisaagi teenida.""Mängija Kristin Kukli: ""Proovime sama hea mängu teha, nagu ühendnaiskonna vastu. Üks eesmärk oleks väravaid lüüa ja publikule hea mäng pakkuda.""Tammeka peatreener Sirje Roops: ""Eelmise vooru mäng ei läinud nii nagu soovisime ning sel korral on tõestamist palju. Vastaste kolmandikul peame pea külmana hoidma ning oma olukorrad väravateks realiseerima.""Mängija Kaisa Kamenik: ""Tabeliseis pole kiita, aga naiskond pole kaotanud usku endasse ning anname endast kõik, et laupäeval Põlvat võita."" "
err,10.09.2020 13:55,Eesti,https://www.err.ee/1133196/kevadel-palju-kriitikat-saanud-rootsis-on-nakatumisnaitaja-eestiga-sisuliselt-vordne,Kevadel palju kriitikat saanud Rootsis on nakatumisnäitaja Eestiga sisuliselt võrdne,"""Kui Rootsi olukorrale praegu hinnangut anda, siis olen ettevaatlikult optimistlik. Kui globaalselt on areng koroonaviirusega negatiivne, siis Rootsis positiivne. Viimastel nädalatel on surnud üks-kaks inimest ehk kevadega võrreldes drastiliselt vähem,"" ütles Nurm Vikerraadio saates ""Uudis+"".Rahvatervise ekspert rääkis, et nakkuse leviku langustrend algas Rootsis pärast jaanipäeva. Samal ajal on testimine oluliselt kasvanud.""36-ndal nädalal testiti 126 000 inimest ja ainult 1,2 protsenti neist olid positiivsed. Testimine on suurenenud ja laienenud ka lastele. Seda selleks, et saada parem ülevaade viiruse levikust ühiskonnas. Samuti on Rootsis praegu nakkuse levik nooremate inimeste hulgas, kes põevad haigust kergemalt ja intensiivravi patsientide arv on väga madal.""Kui Eestis on vaja sümptomitega inimestel koroonatesti tegemiseks vaja perearsti saatekirja, siis Rootsis mitte.""Rootsis saavad kõik teha testi, kui on kahtlus, kas tegemist on viirusega. Testida saab nii haiglate juures või tellida testimine endale koju. Ka antikehade testi saab teha tasuta, sealjuures on kaks testi tasuta. Testimist on laiendatud ka lastele, et saada aru, kas nende kergemad nohud-köhad on Covid-19.""Kui testile mineku otsustaks sarnaselt Eestile perearst, koormaks see Nurme sõnul perearstid selgelt tööga üle ja tekitaks järjekordi. Seetõttu on Rootsi strateegia üks olulisi osasid viia testimise lävend võimalikult madalale.
										Rootsi hakkab välismaalt saabujatelt nõudma negatiivset testitulemust									Rääkides testimisest koolides, mis viimastel päevadel Tallinna linnavalitsuse aadressil palju kriitikat toonud kui hüsteeria ja paanika külvamine, märkis Nurm, et koolid on lahti ja isegi kui mõni laps haigestub, ei isoleerita ei klasse ega haigestunute lähedasi, kui neil pole sümptomeid.""Vaid ülikoolides toimub osaliselt distantsõpe, kuid arvatakse, et see võib olla tingitud ka mõnede õppejõudude mugavusest.""Nurm tõi välja ka huvitava statistika koroonaviirusesse suremuse osas - kui kevadel oli see väga kõrge, siis viimastel kuudel madalam kui viimaste aastate sama perioodi keskmine. Igal aastal sureb Rootsis 90 000 inimest ja see jaotub nädalate peale üsna ühtlaselt, vaid talvel on see mõnevõrra suurem. Enne pandeemiat kaotas nädalas elu ca 1700 inimest. Koroonaviiruse tipu ajal aprillis-mais kerkis see 2500-le.""Tänaseks on Rootsis koroonaviiruse tõttu surnud 5842 inimest, kellest 89 protsenti on vanusegrupis 70-90. Aga peab arvestama, et Rootsis on vanemaealiste inimeste osakaal ühiskonnas väga suur ja seetõttu on ka suremus selles vanusegrupis suur. Aga nüüd juunis-juulis langes suremus madalamale kui aastate keskmine varem. Mis räägib sellest, kui nii võib öelda, et inimesed, kes oleks pidanud surema juunis-juulis, surid aprillis mais Covid-19 tõttu.""Miks kevadel koroonaviirus eakate hulgas palju surmi põhjustas, oli tingitud Nurme sõnul sellest, et hooldekodusid ei suudetud piisavalt kaitsta. Tänaseks on aga meetmed ranged ning järgmiseks eelarveaastaks otsustas valitsus tugevdada tervishoidu ja sotsiaalsüsteemi, andes sellele juurde lisaraha, et saaks koolitada ja juurde tuua uusi töötajaid.Rootsis on 100 000 elaniku kohta viimasel 14 päeval 21,6 haigusjuhtu. See on madalam kui paljudes Euroopa riikides ja madalam kui Euroopas keskmisena. Eesti vastav näitaja oli neljapäeva hommikuse seisuga 20,7 ehk sisuliselt Rootsiga sama. "
err,22.11.2020 16:49,Premium liiga,https://sport.err.ee/1161989/nooruslik-flora-loi-kaljule-kolm-varavat,Nooruslik Flora lõi Kaljule kolm väravat,"Flora eest ei teinud pühapäeval kaasa mitu nädala keskel Eesti rahvuskoondist esindanud mängijat, mistõttu jooksis Eesti meistri eest väljakule nooruslik koosseis. Väravasuul tegi oma Premium liiga debüüdi 18-aastane Stiven Raider, kaasa lõid ka 19-aastane Markkus Seppik, 18-aastane Kristo Hussar ja veelgi noorem Rocco Robert Shein.Sellele vaatamata läks Flora Hiiu staadionil kiirelt 2:0 juhtima, kui 16. minutil oli täpne Rauno Alliku ja kuus minutit hiljem Henri Välja. Lõppskoori vormistas 56. minutil Frank Liivak. Nõmme Kalju on tabelis neljandana kogunud 49 punkti, kolmandal kohal olev Levadia on neist mänginud kaks mängu vähem ja kogunud neli punkti enam.Sepa staadionil toimunud mängus läks võõrustaja Tartu Tammeka kolmel korral juhtima, ent Viljandi Tulevik pööras matši siiski viigisadamasse. Juba avaminutil viis tartlased ette Patrick Genro Veelma, 13. minutil vastas Sander Kapper. 24. ja 71. minuti Andre Paju väravatele vastas Pavel Marin 64. ja 80. minutil. Nõnda lõpetas 28 vooruga 32 punkti kogunud Tammeka hooaja viiendana, Tulevik sai ühe punkti vähem ja lõpetas kuuendana. "
err,22.05.2020 21:19,Eesti,https://www.err.ee/1093452/spordiklubide-hinnangul-voiks-lubada-treeningutele-rohkem-inimesi,Spordiklubide hinnangul võiks lubada treeningutele rohkem inimesi,"Spordiklubide grupitrennides tohib lisaks treenerile olla üheksa inimest ja sellest reeglist peetakse kinni. Kui mõnes saalis võib see olla just piisav kahemeetrise suhtlusvahemaa hoidmiseks, siis teistesse saalidesse mahuks turvaliselt oluliselt rohkem inimesi,Ka MyFitness Eesti tegevjuht Tiina Otsa märkis, et üheksa treenija piirang tundub liiga karm. ""Eriti just naaberriik Läti näitel, kus meil on ka klubid ja seal on treenijate arv 25. Meil on mõned saali nii suured, et inimese jaoks jääb pea 30 ruutmeetrit ruumi,"" rääkis ta.Üheksa inimese piirang on tekitanud olukorra, kus inimesed broneerivad igaks juhuks mitmesse trenni, kuid hiljem ei pruugi neisse jõuda. Teised aga ei saa üldse broneerimisel löögile. Selline olukord kestab veel vähemalt nädal aega, seejärel tohib grupitrennis osalejate arvu tõsta pooleni koroonaeelsest arvust.Ka jõusaalis tohib treenida piiratud arv inimesi, kuid reaalselt ei ole olnud vajadust kedagi ukse taha jätta.""Esimene nädal on näidanud, et nõudlus võrreldes tipphooajaga – mis on veebruar, märts, aprill – ongi väiksem,"" märkis Otsa.Tallinnas tegutsevas spordiklubis Sparta on olukord sarnane – kõik soovijad ei pääse grupitreeningutesse, jõusaalis treenijaid ei ole pidanud piirama.""Kui meil on siin tippajal 150 inimest korraga saalis, isegi rohkem, siis praegu on siin 50 inimest maksimaalselt,"" ütles Sparta juhatuse liige Mart Kajari.Kuidas spordiklubid eriolukorra tõttu tekkinud raskest majanduslikust olukorrast välja tulevad, on täna vara öelda.""Täna uusi tulijaid, kes tavaliselt suve alguses tulevad, neid ei ole, nad pelgavad. Ütleme nii, et suvi on nagunii raske, seda näitab nüüd sügis, millised on inimeste harjumused,"" lausus Kajari. "
err,16.12.2020 10:40,Välismaa,https://www.err.ee/1209277/el-i-liikmesriigid-alustavad-koroona-vastu-vaktsineerimist-uhel-paeval,EL-i liikmesriigid alustavad koroona vastu vaktsineerimist ühel päeval,"EL-is kasvab surve jõuda kannule USA-le ja Suurbritanniale, kus on juba alustatud inimeste vaktsineerimist Pfizeri/BioNTechi Euroopa Liidus valminud koroonavaktsiiniga.""Pandeemia lõpetamiseks on meil vaja vaktsineerida kuni 70 protsenti elanikkonnast. See on tohutu ülesanne, suur ülesanne. Nii et alustagem niipea kui võimalik vaktsineerimist üheskoos, 27-na, tehes algust samal päeval,"" ütles von der Leyen liikmesriikide rahvaesindajatele.Euroopa Ravimiamet (EMA) teatas teisipäeval, et arutab Pfizer/BioNTechi koroonavaktsiinile tingimusliku kasutusloa andmist järgmisel esmaspäeval, rohkem kui nädala võrra kavandatust varem.Kuna Suurbritannia alustas vaktsineerimist eelmisel ja USA sel nädalal, survestas BioNTechi kodumaa Saksamaa ravimiametit tegema nii, et ka eurooplased võiksid juba enne jõule vakstiini saada.EL-i liikmesriikidel on võimalik alustada vaktsineerimist EMA reegleid ära ootamata, kuid Euroopa Komisjon soovib koordineeritud vaktsineerimisprotsessi tagamaks, et ükski riik ei jää teistest maha.Von der Leyen rõhutas, et Pfizer/BioNTechi vaktsiin on vaid üks kuuest potentsiaalsest koroonavaktsiinist, mille saamiseks EL-il lepingud on.""Nädala pärast antakse esimesele vaktsiinile viimaks luba, nii et vaktsineerimisega võib otsekohe pihta hakata, ja uuel aastal tuleb veel vaktsiine.""""Me oleme ostunud nii paljud doose, et neist jätkub Euroopas kõigile. Ja me saame toetada oma naabreid ja partnereid üle maailma COVAX-i kaudu, nii et keegi ei jää ilma,"" kinnitas von der Leyen.COVAX on Maailma Terviseorganisatsiooni (WHO), Euroopa Komisjoni ja Prantsusmaa algatus, mis peab tagama tõhusaks ja ohutuks osutunud vaktsiini kättesaadavuse kõigis riikides. "
err,10.03.2021 05:27,Välismaa,https://www.err.ee/1608136849/raport-hiina-rikub-uiguuride-kohtlemisel-uro-genotsiidikonventsiooni,Raport: Hiina rikub uiguuride kohtlemisel ÜRO genotsiidikonventsiooni,"Washingtoni mõttekoja Newlines Institute for Strategy and Policy raport pakub sõltumatut analüüsi sellest, millist õiguslikku vastutust võib Peking kanda oma tegevuse eest riigi loodeosas Xinjiangi piirkonnas.Inimõigusrühmituste hinnangul peetakse Xinjiangi laagrites kinni vähemalt miljonit uiguuri ja teiste moslemivähemuste esindajat. Uiguurid kannatavad laagrite ametnike tõttu tõsise kehalise ja vaimse kahju käes, mida põhjustab süstemaatiline piinamine ja julm kohtlemine, seal hulgas vägistamine, seksuaalne kuritarvitamine, ekspluateerimine ja avalik alandamine.USA eelmise presidendi Donald Trumpi administratsioon teatas jaanuaris, et Hiina on läbi viimas genotsiidi uiguuride ja teiste moslemivähemuste vastu.Kanada seadusandjad otsustasid veebruaris, et Pekingi tegevust uiguuride kohtlemisel Xinjiangis tuleb käsitleda genotsiidina, ning ministrid kutsusid peaminister Justin Trudeaud seda ka ametlikult kinnitama.Newlinesi raporti kohaselt uuris üle 30 eksperdi olemasolevaid tõendeid Pekingi tegevuse kohta uiguuride kohtlemisel genotsiidikonventsiooni aspektist.Kui juba osa selle konventsiooni punktide rikkumisest võib pidada genotsiidiks, siis raporti kohaselt panid Hiina võimud toime kõiki tegusid, mida see dokument keelab.Välisministeeriumi kõneisik Ned Price märkis, et ekspertide raport toetab USA hinnangut, et Hiina on Xinjiangis toime pannud genotsiidi.Hiina on korduvalt eitanud igasuguseid rikkumisi uiguuride vastu. "
err,05.11.2020 11:11,Eesti,https://www.err.ee/1155258/eesti-kandidaat-euroopa-liidu-kohtu-kohtunikuks-on-heiki-loot,Eesti kandidaat Euroopa Liidu Kohtu kohtunikuks on Heiki Loot,"Kandidaadi leidmiseks kuulutas välisministeerium välja avaliku konkursi ning sobiva kandidaadi valis välja komisjon, kuhu kuulusid välisministri esindaja, justiitsministri esindaja, riigikohtu esimees, riigisekretär ning õiguskantsleri esindaja.Heiki Loot töötab alates 2018. aasta lõpust riigikohtu halduskolleegiumi kohtunikuna. Enne kohtunikuna tööle asumist töötas Loot pikalt avalikus teenistuses. 1994. aastal alustas ta tööd riigikohtu esimehe abina, kust liikus justiitsministeeriumi avaliku õiguse osakonna juhatajaks.Aastatel 1998–2003 oli ta sisekaitseakadeemia rektor ning alates 2003. aastast oli ta ametis riigisekretärina.Kinnitatud kandidaadi kuulab ära riigikogu põhiseaduskomisjon, pärast mida esitatakse kandidaat Euroopa Liidu Nõukogu peasekretariaadile. Kandidaadi peab kuulama ära ka Euroopa Liidu toimimise lepingu artikli 255 alusel moodustatud komitee, kes annab kandidaadile oma hinnangu.Kohtuniku kandidaadi nimetavad ametisse liikmesriikide valitsuste esindajad. Kohtuniku ametiaeg algab 6. oktoobril 2021 ja kestab kuus aastat. "
err,14.08.2020 00:08,Jalgpall,https://sport.err.ee/1123885/leipzig-alistas-atletico-meistrite-liiga-saab-uue-finalisti,"Leipzig alistas Atletico, Meistrite liiga saab uue finalisti","Väravateta lõppenud avapoolaja järel saatis Dani Olmo 50. minutil palli Leipzigi ilusa rünnaku järel peaga väravasse ning kuigi Joao Felix viigistas 71. minutil penaltist, tõi Tyler Adamsi kaitsjatest rikošeti võtnud tabamus kohtumise 88. minutil Saksamaa võistkonnale ajaloolise võidu.Leipzig läheb 18. augustil toimuvas poolfinaalis vastamisi kolmapäeval Atalanta üle dramaatilise võidu saanud Pariisi Saint-Germainiga. Kumbki võistkond pole varem Meistrite liiga finaali jõudnud. Jättes kõrvale Müncheni Bayerni ning Borussia Dortmundi, jõudis Saksamaa klubidest viimati nelja parema sekka Schalke, tehes seda hooajal 2010/11.Reedel kohtuvad veerandfinaalis Barcelona ja Bayern ning laupäeval Manchester City ja Lyon. "
err,18.03.2021 10:58,Eesti,https://www.err.ee/1608146548/taismahus-lisaeelarve-eelnou-ja-seletuskiri,Täismahus: lisaeelarve eelnõu ja seletuskiri,Lisaeelarve eelnõuLisaeelarve eelnõu seletuskiri 
err,29.04.2021 20:17,Golf,https://sport.err.ee/1608195292/video-liikuvasse-autosse-palli-loonud-golfar-pustitas-uue-maailmarekordi,VIDEO | Liikuvasse autosse palli löönud golfar püstitas uue maailmarekordi,"Autoroolis oli professionaalne sõitja Paul O'Neil. Eelmine maailmarekord, 249,6 meetrit, kuulus Jake Shepherdile ja David Coulthardile.Pikem video: "
err,01.09.2020 18:42,Välismaa,https://www.err.ee/1129955/berliinis-toimus-meeleavaldus-demokraatliku-hongkongi-toetuseks,Berliinis toimus meeleavaldus demokraatliku Hongkongi toetuseks,"Meeleavaldus toimus ajal, mil Saksamaa välisminister Heiko Maas kohtus riiki külastanud Hiina vanemdiplomaadi Wang Yiga.Samal meeleavaldusel kutsus opositsioonilise roheliste partei parlamendiliige Margarete Bause ka Saksamaa tööstusettevõtteid Hongkongi selle võitluses toetama, rõhutades, et see on nende enda huvides, kuna vaba-kaubandus nõuab vaba ühiskonda.""Peame mõistma, et kui me midagi ette ei võta, kui me ei peata sellist autoritaarsuse laienemist, siis meie demokraatlikud väärtused kahjustuvad. Ja seda tähtsat momenti ma tahangi rahvusvahelisele üldsusele rõhutada,"" rääkis Hongkongi demokraatide esindaja Nathan Law. "
err,22.04.2021 21:33,Majandus,https://www.err.ee/1608187357/pentus-rosimannus-karpimine-on-oige-ja-vajalik,Pentus-Rosimannus: kärpimine on õige ja vajalik,"Valitsus jõudis kolmapäeval riigi eelarvestrateegia osas põhimõttelisele kokkuleppele. Plaanis tuleval aastal lasta ministeeriumitel oma eelarveid umbes viie protsendi võrra kärpida. Keskmiselt kolmeprotsendise palgatõusu võiksid saada õpetajad, politseinikud, päästjad ja kultuuritöötajad.Kas need kaks sõnumit – pisike palgatõus ja väike kärbe ongi kogu strateegia?Ei, kogu strateegia on ikka päris põhjalik. Seal on olulisel kohal see, kuidas majandusele hoogu anda: nii digireform kui rohepööre kui ka erinevates valdkondades suuremad-väiksemad reformid, et tulevikuks paremini valmis olla. Aga tõsi on, et see väike palgatõus on võimalik seetõttu, et kõik valitsuskabineti liikmed olid valmis võtma ülesande kulusid kokku hoida.Sisuliselt on see viieprotsendine kokkuhoid jälle nagu peenhäälestamine – natuke igalt poolt. Aga miks te ei mõtle kokkuhoiust suurelt? Teha näiteks haiglareform, üle vaadata toetuste süsteem, kaotada EAS sellisel kujul?Tõsi on, et EAS-i ja Kredexi liitmine on üks osa muutustest, mis lähiajal ette võetakse. Ka tervishoidu puudutav on väga suur osa eurorahadega lähiajal tehtavast. Üldse jõuavad eelarvestrateegia perioodi jooksul investeeringud euroraha toel kõrgemale, kui need kunagi Eestis on olnud. Me investeerime igal aastal kaks miljardit eurot ja üle selle. See on väga kõrge maht.Aga äkki peaksime rääkima maksudest – 12 aastat tagasi ütles Siim Kallas, et maksuteemas tabusid ei ole. Kas maksud on teema: käibemaks, tulumaks?Me peame vaatama, et mis iganes muudatus, kui maksurahu läbi on, ette võtta, peab see aitama kaasa majanduse uuele kasvule. See peab olema majanduskasvu toetav, soodustav muutus. Selline lähenemine, et järjest vähenevale maksumaksjate hulgale pannakse järjest kõrgemad maksud peale, majanduse kasvule kaasa ei aita. Sellist lähenemist me kabinetis õigeks ei pea.Otsustasite diiselkütuse aktsiisi 2022. aastal endisele tasemele tõsta? Mida sellega saavutada tahate?Diisliaktsiisi kohta ei ole ühtki otsust vastu võetud, sest aktsiisi soodusmäär, mis eelmise valitsuse ajal kehtestati kriisimeetmena, kirjutati seadusesse, et see ajutine soodusmäär lõppeb järgmise aasta kevadel.Te ei pikenda seda?Praegused arutelud lähtuvad sellest, mis seaduses kirjas on. Loomulikult on kriisimeetmetega alati nii, et kui see toob kaasa kellelegi soodustusi, siis iga grupp, keda soodustus puudutab, on huvitatud, et see kestaks, et see pikeneks. Aga see kehtestati kriisimeetmena, ja me arvame, et kriis järgmise aasta kevadel on ikkagi läbi.Eelmine valitsus otsustas mitte kärpida, kas see oli õige otsus?Õige ja väga vajalik on see, et praeguse valitsuse kõik kabinetiliikmed on otsustanud, et nad leiavad kõik kokkuhoiukohti ja et meil on võimalik jooksvates kuludes valitsussektoris kokku hoida. "
err,26.07.2020 08:52,Jalgpall,https://sport.err.ee/1117050/ojamaa-ja-widzew-kaotasid-aga-tousid-ikkagi-esiliigasse,"Ojamaa ja Widzew kaotasid, aga tõusid ikkagi esiliigasse","Laupäevases viimases voorus pidi Widzew tunnistama Pruszkowi Zniczi paremust, ainus värav löödi 27. minutil. Ojamaa kuulus põhikoosseisu, aga jäi klubi kodulehe kohaselt nähtamatuks ja vahetati 70. minutil välja, vahendab Soccernet.ee.Otse esiliigasse tõusid II liigast kaks parimat meeskonda. Widzew säilitas teise koha tänu sellele, et GKS Katowice tegi laupäeval samaaegses mängus Rzeszowi Resoviaga 1:1 viigi.Veebruaris Widzewiga liitunud Ojamaa saagiks jäi poole hooajaga 14 liigamängu (neist 13 põhikoosseisus) ja üks värav.Loe pikemalt portaalist Soccernet.ee. "
err,09.03.2021 16:15,Raadiouudised,https://www.err.ee/1608136294/kaitseministeeriumi-arengukava-naeb-ette-rannakaitsesusteemi-aastaks-2025,Kaitseministeeriumi arengukava näeb ette rannakaitsesüsteemi aastaks 2025 ,Kõik sõltub aga riigieelarvest. Joakim Klementi. 
err,23.02.2021 18:49,Inimesed,https://menu.err.ee/1608120619/teenetemargi-saaja-lilli-jahilo-koroona-aastast-tookamat-aega-pole-mul-olnudki,Teenetemärgi saaja Lilli Jahilo: koroona-aastast töökamat aega pole mul olnudki,"Juba aastaid moemaailmas tegutsenud Lilli Jahilo esindab nii-öelda aeglast moodi, kus tooted on mõeldud pikaajaliseks tarbimiseks.""Eelmisel aastal me kutsusime ellu sellise asja, nagu uue ringi initsiatiiv, mis siis tähendab, et kliendid, kes on meie kleidi ostnud, aga ei kanna seda enam või on see moraalselt väsinud nende jaoks, saavad tuua selle moemajja müüki ja seeläbi leida uue kandja ja toote eluiga pikeneb veelgi,"" rääkis Jahilo ""Aktuaalsele kaamerale"".Kui eelmisel aastal samal ajal oli Jahilo moemaja täis glamuurseid ballikleite, siis praegu on pilt salongis veidi teistsugune.""Paljud kliendid rõõmustavad, et ei pea vastuvõtule minema, et saab veeta aega pereseltsis ja hoopis teistsuguses kontekstis. Naised on rohkem kodus, neil on rohkem aega mõelda garderoobi ja valikute peale ehk see, mida tarbitakse on muutunud, aga inimesed ei ole tarbimist lõpetanud,"" tõdes Jahilo.Kuna tarbimisnõudlus on endiselt olemas, on Jahilol ka töökas aasta selja taga.""Tegelikult ma peaks tunnistama, et mul pole nii töökat aastat, kui see viimne koroona-aasta, olnudki. Mul ei ole midagi selle vastu, et ma saan ateljees olla ja tööd teha, sest see on mu lemmikkoht, kus olla niikuinii. Aasta algas maskide tegemisega ja kui keegi oleks mulle mingid aastad tagasi öelnud, et ma hakkan õmblema näomaske, siis ma poleks seda mitte kunagi uskunud, aga suures osas maskide tähe all on see läinud,"" sõnas Jahilo.""Mul on ka igasuguseid põnevaid projekte töös ja tegelikult see reisimiskeeld on mulle loominguliselt väga hästi mõjunud, sest neid ideid, mida ma ära tahaks teha, on niivõrd palju. See tänane kollektsioon, mis siin väljas on, on alles jäämäe tipp, nii et ei saa tegelikult kurta,"" lisas Jahilo, kelle sõnul peegeldab mood ümbritsevat elu ja on sellest mõjutatud.""Näiteks uus suvine kollektsioon on väga looduslähedases koloriidis, palju naturaalseid kangaid, taktiilseid kangaid, mida on mõnus käega tunda kui on riie seljas. Samamoodi on viimane kollektsioon võtnud suuna kasuaalses võtmes, et on palju pluuse, seelikuid ja jakke, mida sa saad rohkem kombineerida ja argielus rohkem kanda. Tõesti ballikleitide tegemine on unarusse jäänud, aga disainerina on ka see väga huvitav, et fokuseerida mõnele teisele tootegrupile,"" rääkis moekunstnik.Ta tõi ka välja, et eestlased armastavad mittekortsuvaid kangaid.""Igal kümnel juhul, kui me arvame, et linane on midagi väga eestlaslikku ja omast siis linaseid tooteid Eestis müüa on kõige raskem, sest kui toode kortsub, on see katastroof inimese jaoks. Seega me püüame lähtuda sellest, et oleks naturaalsed, aga pakkimis-, reisimis- ja liikumissõbralikud kangad,"" ütles Jahilo. "
err,02.10.2020 10:45,Purjetamine,https://sport.err.ee/1142371/roihud-jaid-kohtunike-otsusega-siiski-kuldgrupi-ukse-taha,Roihud jäid kohtunike otsusega siiski kuldgrupi ukse taha,"Neljapäeva õhtul olid Juuso ja Henri Roihu kvalifikatsioonisõitude tulemuste kokkuvõttes 30. kohal ning oleks pidanud seega pääsema kuldgruppi. Hilisõhtul selgus aga, et iirlaste esimese võistluspäeva tulemust on parandatud, mistõttu muutusid üldtulemused selliselt, et vennad Roihud langesid 31. kohale ja jäävad seega finaalseeriaks hõbegruppi.""Hea meel on tõdeda, et kuue sõidu kokkuvõttes mahume 30 Euroopa parima paatkonna sekka ning saame alustada tiitlivõistluste finaale esimest korda elus kuldgrupis,"" rõõmustas võistkonna treener Maria Veessaar neljapäeva õhtul.Võistlust juhib üheksa punktiga Horvaatia paatkond Sime ja Mihovil Fantela. EM-il võistleb 55 tiimi.Reedest pühapäevani peetakse EM-il finaalsõidud, kus kvalifikatsiooni 30 paremat paatkonda purjetavad kuldgrupis ja ülejäänud hõbegrupis. "
err,04.02.2021 12:00,Varia,https://sport.err.ee/1608096523/kaidu-meitern-innustas-see-kui-terveks-said-sportlased-kes-muidu-pidanuks-karjaari-lopetama,"Kaidu Meitern: innustas see, kui terveks said sportlased, kes muidu pidanuks karjääri lõpetama","Sport on saatnud Meiterni nii kaua, kui ta mäletab. ""Võib-olla see tuleb geenidest, juba 6-7-aastasena tegin hernekeppidest kõrgushüppeposte ja lati ja hüppasin seal,"" meenutab ta. Sportlasena kuulus Meitern Eesti kergejõustikukoondisesse, seejärel siirdus abiliste leeri, olles Eestis artroskoopilise kirurgia üks rajajaid ja maaletoojaid.""Kõige rohkem aitas see spordis. Põlvelõikused või põlvevigastused - paljud pidid sellega spordi ära lõpetama, aga see metoodika parandas praktiliselt kõik vigatsused ära. See oli ka üks, mis innustas.""""Kaidu on ju väga pikka aega tegelenud sportlastega, on olnud koondise juures arst ja omab väga pikaajalist ja suurt kogemust selles valdkonnas. Ta on ka praegu kindlasti üks selline inimene, kelle käest võib nõu küsida,"" räägib Eesti artroskoopia ja sporditraumatoloogia juhatuse esimees Mihkel Mardna. ""Selliseid õpetajaid kes omavad missiooonitunnet ja on nõus oma teadmisi ja oskusi edasi andma, selle eest midagi vastu küsimata, on tänapäeval üha raskem leida."" "
err,21.07.2020 08:10,Eesti,https://www.err.ee/1115095/otse-kell-11-ratase-ulevaade-el-i-ulemkogul-saavutatud-kokkuleppest,Otse kell 11: Ratase ülevaade EL-i ülemkogul saavutatud kokkuleppest, 
err,03.11.2020 18:08,Välismaa,https://www.err.ee/1154602/pariisis-kaalutakse-komandanditunni-kehtestamist,Pariisis kaalutakse komandanditunni kehtestamist,"Prantsusmaal õnnestus kevadel rangete liikumispiirangutega koroonaviiruse levikut aeglustada, kuid sügisel pole prantslased nõus taas hakkama piiranguid järgima, vahendas Reuters.Valitsuse pressiesindaja Gabriel Attali sõnul on piiranguid järgivate inimeste jaoks talumatu näha, et osa inimestest liigub vabalt ringi ja ei pea piiranguid miskiks. ""Me peame astuma kõik sammud, et peatada epideemia levik,"" ütles Attal.Lõplikku otsust komandanditunni kehtestamiseks pole veel tehtud, teatas peaministri pressibüroo. Seda võimalust arutatakse kolmapäeval, kui kohtuvad peaminister Jean Castex, president Emmanuel Macron ja valitsuskabineti ministrid.Prantsuse politsei on vaatamata piirangutele avastanud salaja peetavaid pidusid ja reive.Pariisis on koroonaviiruse levikuga suured probleemid. Terviseminister Olivier Verani sõnul nakatub iga 30 sekundi järel üks pariislane ning iga veerand tunni järel viiakse üks Pariisi elanik COVID-19 tõttu haiglasse.Praegu on Macroni käsul suletud Prantsusmaal baarid ja restoranid, keelatud on erapeod ning põhjuseta pole lubatud kodust lahkuda. Koolid on samas avatus.Prantsusmaa teatas esmaspäeval 52 518 uuest nakatunust. "
err,28.01.2021 21:45,ETV uudised,https://www.err.ee/1608090103/aktuaalne-kaamera-kell-21-00,Aktuaalne kaamera kell 21:00,
err,14.05.2020 19:00,Raadiouudised,https://www.err.ee/1090077/paevakaja-14-05-2020-18-00-00,Päevakaja (14.05.2020 18:00:00),
err,17.01.2021 17:48,Eesti,https://www.err.ee/1608076309/paastjad-otsivad-rummu-karjaari-kukkunut-kes-sai-omal-joul-veest-valja,"Päästjad otsivad Rummu karjääri kukkunut, kes sai omal jõul veest välja","Pühapäeval kell 16.27 sai häirekeskus väljakutse Lääne-Harju valda Rummu alevikku, kus Rummu karjääris oli veealuse kindluse juures vette kukkunud kaks inimest. Vettekukkumised polnud seotud: üks vette kukkunu oli karjääris seltskonnaga ning teine üksinda uisutaja.Mõlemad kannatanud olid päästjate saabudes veest välja pääsenud, kuid üksinda karjääris uisutanud isik oli sündmuskohalt selleks ajaks lahkunud, millele viitavad ka ümbruses olevad jäljed.Kuna päästjatel ei ole seni õnnestunud isikut leida ning õues on miinuskraadid, palub päästeamet sündmuskohalt lahkunud isikul endast märku anda, et veenduda tema turvalisuses. "
err,02.10.2020 10:25,Jalgpall,https://sport.err.ee/1142357/milan-paases-ulipika-penaltiseeria-jarel-euroopa-liiga-alagrupiturniirile,Milan pääses ülipika penaltiseeria järel Euroopa liiga alagrupiturniirile,"Alates 8. märtsist kõigi sarjade peale kaotuseta püsinud Milan oli lisaajal 1:2 kaotusseisus, kuni Rio Ave kaitsja Toni Borekovic mängis lisaaja viimasel minutil oma karistusalas käega ja Hakan Calhanoglu viigistas penaltist.Järgnenud penaltiseerias realiseerisid mõlemad võistkonnad oma seitse esimest lööki, järgnenud kümnest penaltist ületasid väravajoone aga vaid kolm. Eksisid nii väravavahid Pawel Kieszek kui Gianluigi Donnarumma, Milani otsustava löögiga sahistas võrku taanlane Simon Kjaer.""See on maagiline õhtu. Meie jaoks oleks olnud suur pettumus, kui me poleks sellest ringist edasi pääsenud. See võit annab meile jõudu edasi töötada ja võitmist jätkata,"" sõnas matši järel Milani peatreener Stefano Piolo.Suure võidu võttis Tottenham Hotspur, kes oli koduväljakul koguni 7:2 üle Haifa Maccabist. Kolme väravaga kostitas külalisi Harry Kane, kaks lisas Giovani Lo Celso ning ühel korral olid täpsed nii Lucas Moura kui Dele Alli.Suurematest klubidest jäid alagrupiturniiri ukse taha Kopenhaagen, kes kaotas 0:1 Rijekale, 1:2 Glasgow Rangersile alla jäänud Galatasaray ja Austria klubile Linz 1:4 kaotanud Sporting.Sarnaselt FC Florale oli neljapäeval võimalus ajalugu teha ka Fääri saarte klubil Klaksvikil, kuid ka nemad kaotasid tulemusega 1:3 Iirimaa võistkonnale Dundalk. Iirimaa jalgpalliklubi pääses Euroopa liiga alagrupiturniirile kolmandat korda, esimesena sai sellega 2011. aastal hakkama Shamrock Rovers, Dundalk kordas nende saavutust viis aastat hiljem. "
err,11.06.2020 13:12,Film,https://kultuur.err.ee/1100644/kultuuriportaal-soovitab-roberto-ando-film-pihtimused-jupiteris,"Kultuuriportaal soovitab: Roberto Ando film ""Pihtimused"" Jupiteris","Saksamaa rannikul luksushotellis toimub G8 tippkohtumine. Maailma mõjuvõimsamad poliitikud on kogunenud, et läbi viia kogu maailma majandust puudutavad muudatused. On ka üks üllatav külaline, katoliku munk Roberto Salus, kelle on kohale palunud Daniel Roché, Rahvusvahelise Valuutafondi peadirektor.Daniel soovib öösel mungale pihtida, hommikul leitakse patukahetseja aga surnuna. Mõrvaks võis motiive olla nii mõnelgi kohalviibijaist, kahtluse alt ei ole väljas ka munk. Ja teisalt, kuna Roché saladused puudutavad võimumänge laiemalt, on ohus ka Roberto elu.Väljapeetud pildikeelega ""Pihtimused"" esitab südametunnistuse ja võimuiha vastuolu põnevikuna, kus maine ning taevane võim ja saladused on otsekui peegelsuhtes.Filmi kannab tugev näitlejaansambel itaallase Toni Servillo (""Kohutav ilu"") ja Prantsuse staari Daniel Auteuil'ga eesotsas. Viis nominatsiooni Itaalia filmiauhindade jagamiselt, Karlovy Varys pälvis Roberto Ando oikumeenilise žürii auhinna.Vaata filmi ""Pihtimused"" siit. "
err,29.09.2020 11:09,Elu,https://menu.err.ee/1140781/pesukarud-kiusasid-valge-maja-ees-tootavaid-ajakirjanikke,Pesukarud kiusasid Valge Maja ees töötavaid ajakirjanikke,"""Valges Majas on täna justkui Pawnee [väljamõeldud linn, kus valitsevad pesukarud, sarjas ""Parks and Recreation"" – toim.] õhkkond. Pesukarud ründasid mitmeid põhjapoolsel muruplatsil olevaid uudistetoimetusi. Väidetavalt krabas üks fotograafi püksisäärt ja seejärel ka korrespondenti, siis tõrjuti ta minema,"" kirjutas CBS Newsi reporter Paula Reid Twitteris.Strong Pawnee vibes at White House this morning as a raccoon attacked multiple news crews on North Lawn. ???? allegedly grabbed pant leg of a photographer & then a corespondent before being fended off. (WH ???????? ???? pictured here in more peaceful times.) pic.twitter.com/o5VbTUHxBR
— Paula Reid (@PaulaReidCBS) September 28, 2020Reid lisas hiljem, et Valge Maja võttis pesukarude asjus ühendust USA üldteenusteametiga (General Services Administration).Pesukarusid on Valge Maja ümbruses olnud varemgi, kuid enamasti suudetakse rahvuspargi tööliste abiga nende tegevust kontrollida, kirjutab Independent.Uudis kiusavatest pesukarudest leidis Twitteris ka palju vastukaja ja inimesed spekuleerisid naljaga, kas ehk võis Donald Trump ise pesukarud ajakirjanike vastu ässitada.Trump this morning... https://t.co/D4CWheUhmN pic.twitter.com/04G3rjVSYY
— Eric Spencer (@JustEric) September 28, 2020 "
err,09.09.2020 15:20,Tervis,https://novaator.err.ee/1132875/paratsetamool-muudab-inimese-kaitumist-riskantsemaks,Paratsetamool muudab inimese käitumist riskantsemaks,"Uuringu ühe autori, Ohio Ülikooli psühholoogia dotsendi Baldwin Way sõnul näib, et paratsetamool paneb inimesi tundma vähem negatiivseid emotsioone – kui teha midagi riskantset, siis ei tunne me hirmu.Paratsetamool on väga sageli kasutatav valuvaigisti, tegemist on USA-s kõige rohkem tarbitava ravimiga. Ligi 25 protsenti USA elanikkonnast võtab paratsetamooli igal nädalal. Seejuures on riski tajumise vähenemine ja riski võtmise suurenemine ühiskonnale olulise mõjuga, lausus dotsent Way pressiteate vahendusel.Way ja tema kolleegide varasemad uuringud on näidanud, et paratsetamool vähendab inimestel nii positiivseid kui ka negatiivseid emotsioone. Seega väheneb rõõmutunne, samas ka tunnete haavamise meeleolu.Õhupalli pumpamise katseTeadlased hindasid riskikäitumist nii-nimetatud õhupalli katse abil, mis on loodud 2002. aastal. Katset on kasutatud ka varasemates uuringutes riskikäitumise hindamiseks.
										Vereproov näitab, kas platseebo toimib									Ülesandes peavad osalejad vajutama nuppu, et arvutis olevat õhupalli täis puhuda. Iga pumpamise eest, saab osaleja virtuaalset raha. Osalejal on võimalik mistahes ajal õhupalli puhumine peatada, panna raha panka ja minna pumpama järgmist õhupalli. Kui aga õhupall pumbates lõhkeb, kaotab osaleja teenitud raha.Baldwin Way ja tema kolleegide tehtud uuringus osales kokku 545 bakalaureuseõppeastme tudengit. Uuringus osalejatele anti kas 1000 mg jagu paratsetamooli või platseebot ehk toimeta ravimit.Selgus, et need, kes olid enne manustanud paratsetamooli, olid rohkem riskialtimad ja pumpasid õhupalli mitu korda rohkem suuremaks kui need, kes olid platseebot võtnud.""Kui te olete riskikartlik, võite paar korda pumbata ja siis otsustada raha välja võtta, sest te ei soovi et õhupalli lõhkemise tõttu rahast ilma jääksite,"" selgitas Way ja lisas, et paratsetamooli manustanud inimestel on vähem ärevust ja negatiivseid emotsioone õhupalli lõhkemise suhtes.Autorid kirjutavad uuringu tulemustest ajakirjas Social Cognitive and Affective Neuroscience. "
err,13.05.2020 18:50,Raadiouudised,https://www.err.ee/1089340/eesti-energia-uurib-plasti-kasutamise-voimalusi-polevkivioli-tootmisel,Eesti Energia uurib plasti kasutamise võimalusi põlevkiviõli tootmisel,"Kui uuringud lähevad edukalt, siis plaanitakse tehnoloogiat tööstuses rakendada 2024. aastast. Jätkab Rene Kundla. "
err,30.10.2020 12:25,Raadiouudised,https://www.err.ee/1153316/maarjamaele-jalgpallihalli-ei-tule-kull-aga-administratiivhoone,"Maarjamäele jalgpallihalli ei tule, küll aga administratiivhoone",Uku Toom 
err,08.07.2020 15:34,Välismaa,https://www.err.ee/1110514/koroonaviirusega-nakatunute-arv-venemaal-laheneb-poolele-protsendile-rahvastikust,Koroonaviirusega nakatunute arv Venemaal läheneb poolele protsendile rahvastikust,"""Viimase ööpäeva jooksul leidis Venemaal kinnitust 6562 COVID-19 nakkust 84 regioonis,"" teatas operatiivstaap kolmapäeval ja lisas, et 1812 juhtu olid sümptomiteta.Venemaal on nüüdseks registreeritud ühtekokku 700 792 koroonanakkust. COVID-19 tõttu on surnud 10 667 inimest, neist 173 viimase ööpäeva jooksul.Moskvas lisandus ööpäevaga 621 uut nakkusjuhtu, suri 28 inimest.Venemaal on koroonaviirusest paranenud 472 511 inimest. Praegu on aktiivseid nakkusjuhte 217 614.Venemaa on nakatumiste arvult USA, Brasiilia ja India järel maailmas neljandal kohal.Arvestades, et Venemaa rahvaarv on umbes 143 miljonit, tähendab nakatunte koguarvu tõus üle 700 000, et 0,5 protsenti ehk iga 200. venemaalane on nakatunud koroonaviirusega.Riigiduuma esimees: koroonaviirust on põdenud 35 saadikut""Tänase päeva seisuga on neid, kes on haiguse läbi põdenud või omandanud antikehad 35. Seda on palju,"" ütles Vene parlamendi alamkoja, riigiduuma, esimees Vjatšeslav Volodin kolmapäeval täiskogu istungil.
										Venemaal ületas uute nakatunute arv 18 000 piiri									Arvestades, et riigiduumas on 450 saadikut, tähendab see, et antikehad on 7,8 protsendil duumasaadikutest.Riigiduuma saadikute korrapärane testimine toob välja need, kes põdesid koroonaviiruse tõbe haigusnähtudeta, ütles Volodin.Ta märkis, et igal testimisel tuvastatakse antikehad omandanud saadikuid. ""Viimase testimise ajal leiti kolm antikehadega saadikut,"" ütles Volodin.Liberaaldemokraatliku Partei juhi Vladimir Žirinovski üleskutsele lülitada viiruse leviku tõkestamiseks välja saali õhutussüsteem, vastas Volodin, et enneolematus kuumuses on saadikutel kuus tundi õhutuseta saalis olla võimatu ja tuleb kasutada kõiki muid ohutusmeetmeid.""Siin peab valima - kas ilma õhutuseta ja mitte üle kahe tunni või ventilatsiooniga ja ohutusmeetmetega: maskides, kinnastes, et mitte seada naabreid ohtu,"" ütles esimees.Ta mainis Žirinovskile viidates, et tihti mitmesugustes jutusaadetes esinevate saadikute seas on COVID-19-sse nakatunuid rohkem kui muude hulgas. "
err,23.03.2021 20:10,Arhitektuur,https://kultuur.err.ee/1608152395/tartumaa-tervisespordikeskuse-konkursi-voitis-arhitekt-musta-voistlustoo-sajajalgne,"Tartumaa Tervisespordikeskuse konkursi võitis Arhitekt Musta võistlustöö ""Sajajalgne""","Konkursile laekus kuus erinevat tööd, kuid ekspertide südamed võitis just Arhitekt Musta delikaatselt keskkonda sulanduv puitarhitektuuri teos ""Sajajalgne"".""Ta oli arhitektuurselt huvitavate vormidega, natuke liigendatud sellesse keskkonda,"" rääkis Sihtasutuse Tehvandi Spordikeskus juhatuse liige Kristjan Karis ""Aktuaalsele kaamerale"". ""Lisaks olid need nii-öelda teravad nurgad, mis on hoonel, tasakaalustatud ümarate vormidega, mis on maapinnal, üldjoontes arhitektuuriline nägemus sobis ka hästi. Eksperdid olid kindlad, et seda tööd on võimalik ka hiljem praktiliselt kasutada just nende spetsiifiliste spordialade läbiviimiseks.""Looduskaunisse kohta planeeritakse erinevad rekreatsioonialad, lumetootmissüsteemid ja kämpingute ala, kuid kõige suurem sündmus sportlaste jaoks on rahvusvahelisel tasemel võistlustingimustele vastava laskespordikeskuse rajamine. See oli ka arhitektide jaoks kõige suurem väljakutse.""Oluline oli, et kuul ei saaks lasketiirust välja lennata, see on puhas geomeetriaülesanne, et on kuuli suunajad, mis suunavad lõppu, kus on kuuli püüdjad,"" rääkis Alvin Järving Arhitekt Mustast. ""Raskeks tegi ka see, et see suur välilasketiiru oli soovitud ristkasutada sisejalgpallihalliks, millele tuli projekteerida lahtikäiv katus. Nii et lasketiir peab olema võistlustingimusteks väliruum ja jalgaplliväljak siseruum.""Žürii kirjeldab Sajajalgset kui elavat, valgusküllast ja rõõmupakkuvat arhitektuuriteost.""See, kus me nägime seda kohta, kus kihvti arhitektuuri teha, olid need ühendusgaleriid, mis tegelikult sidusid kokku kõik need lasketiirud, erinevad avalikud hooneosad, kohvikud ja nii edasi. Me tegime sellise korduva rütmiga postisammu, sellest ka nimi sajajalgne, sada erinevat posti järjest,"" selgitas Järving.See, millal uut spordibaasi ehitama saab hakata, sõltub juba riigieelarvest ja valitsuse otsusest. Positiivse stsenaariumi korral avatakse uus keskus 2025. aastal. "
err,30.10.2020 21:10,Välismaa,https://www.err.ee/1153479/belgias-kehtestatakse-ranged-liikumispiirangud,Belgias kehtestatakse ranged liikumispiirangud,"""Meie riik on sanitaarses hädaolukorras. Meil on praegu jäänud ainult üks võimalus ja see tähendab, et igaüks peab tervishoiusüsteemi toetama nii palju kui võimalik. Füüsilised kontaktid tuleb viia miinimumini,"" ütles de Croo pressikonverentsil.De Croo sõnul kehtestatakse liikumispiirangud, mille eesmärgiks on tervishoiusüsteemi kokkukukkumise vältimine.Piirangute järgi ei tohi inimesed enam üksteisel külas käia, lubatud on üks ""kallistuskontakt"". Väljas tohib koguneda maksimaalselt neli inimest, kes peavad hoidma distantsi ja kasutama maske, vahendas The Brussels Times.Mitteelutähtsad kauplused suletakse, kuid ettetellimisel saab kaupade järel käia. Kinni lähevad ka näiteks juuksuri- ja ilusalongid. Koolides pikendatakse sügisvaheaega, koolid jäävad suletuks kuni 15. novembrini.Kaugtöö muudetakse kohustuslikuks, välja arvatud juhtudel, kui see pole võimalik.Kui juba varem olid suletud baarid ja restoranid, siis nüüd ei tohi olla söögi- ja joogikohad ka hotellides. Hotellid jäävad avatuks, kuid toitlustamine tohib toimuda ainult numbritubades.Matused on lubatud, kuid lahkunut on lubatud ära saatma tulla maksimaalselt 15 inimesel. Peied pole lubatud.De Croo sõnul on valitsus teadlik piirangute mõjust majandusele ja inimeste elujärjele ning riik püüab hättasattunuid toetada nii palju kui võimalik. ""Need meetmed peatavad järgmisteks nädalateks ühiskondliku elu. See on raske, see on ühiskonna sulgemine. Kuid ettevõtted saavad tegevust jätkata ning me avame koolid jälle pärast 15. novembrit ning inimesed ei pea jääma isolatsiooni,"" ütles tervishoiuminister Frank Vandenbroucke.Piirangud jõustuvad pühapäeval ning jäävad kehtima 13. detsembrini. Piirangud vaadatakse üle 1. detsembril. "
err,06.08.2020 09:44,Arvamus,https://www.err.ee/1120840/irina-flige-solovetsi-saarte-vangid-umberkasvatamine-ja-laagri-having,"Irina Flige: Solovetsi saarte vangid - ""ümberkasvatamine"" ja laagri häving","Solovetsi saartele saabub Stalini aeg, mis karmistab veelgi kommunistliku NSV Liidu ebainimlikku palet. Laagri nähtav vaimuelu keelatakse, kehtestatakse ülirange sisekord ning algavad poliitvangide massihukkamised.1929-1936: ümbekasvatamisest isolatsioonini  
				Solovetsi laagri vangid töökojas.
				Autor/allikas: https://visit-solovki.ru/
			""Suur murrang"" põhjustas kinnipeetavate olukorras põhjalikke muudatusi ning tähendas laagrirežiimi karmistumist ja Solovetsi vabaduste kärbumist.1930. aasta kevadel hakati laagri administratsiooni haldus-ja- majandusametitest minema kihutama kaa-erre (kontrrevolutsionäärid), kelle koha võtsid üle endised OGPU töötajad ja ""sotsiaaalselt lähedased"", st kriminaalkurjategijad.Kinnipeetavaid hakati tööle viima ja tagasi tooma konvoi saatel. Keelati kanda oma rõivaid, kehtestati kohustuslik laagririietus, pea pidi olema masinaga pöetud ja habemeajamine muudeti kohustuslikuks kõigile, kaasa arvatud sõjaväelastele.Onufri kiriku külastamiseks tuli nüüd hankida ühekordne eriluba, kahe aasta pärast suleti kirik jumalateenistusteks täielikult (katoliku teenistused olid keelatud juba 1928. aastal, preestrid saadeti teenistusi läbi viima Anzeri saare katakombidesse).Solovki kultuuri- ja teaduselu käis samuti alla: 1929. aastal peatati koduuurimise seltsi tegevus, 1930. aasta veebruaris ilmus ajakirja Solovetskie ostrova viimane number, teatri repertuaar kärbus.Sel ajal (1929-1931) sai Solovetsi saarte laagrist suure, peamiselt Karjalas ja Murmanski ringkonnas paikneva laagrikompleksi osa, mida nimetati kord Solovetsi parandusliku töö laagriks, kord Solovetsi ja Karjala-Murmanski laagriteks, siis jälle Solovetsi parandusliku töö laagriks.Embargo tõttu, mille 1930. aasta kevadel kehtestasid Nõukogude metsa kui kauba sisseveole Ühendriigid, Kanada ja Prantsusmaa, kahanes Karjala metsavarumise majanduslik tähendus.Kuid 1931. aastal hakati rajama Valge mere - Läänemere kanalit. 16. novembril 1931 asuti Solovetsi parandusliku töö laagrit ümber korraldama ja selle baasil asutati BelBaltgLag ehk Valge mere - Läänemere laager. 1. jaanuaril 1932. aastal selle alljaotus saartel, millel polnud mingit pistmist kanali ehitamisega, eraldati uuesti omaette väikeseks laagrikompleksiks endise nime – OGPU Solovetsi laager – all.  
				Solovetsi Kreml ehk kindlus.
				Autor/allikas: Wikimedia
			Kinnipeetavaid hakatakse toimetama saartelt mandrile: kriminaal- ja olmekujategijad ning ""lühiajalised"", kes olid füüsiliseks tööks kõlblikud. Solovkile hakatakse taas tooma ""eriti ohtlikke"" kurjategijaid raskete poliitiliste paragrahvide ja pika vangistusajaga. Sel ajal tuuakse Solovkile isolatsiooni ""erikontingenti"": trotskiste, zinovjevlasi, Ukraina ""rahvuskallaklasi"". Siia saadeti ka invaliide ja ""kondikubusid"".1933. aasta novembris liideti Solovetsi laager taas BelBalLagiga selle 8. eriotstarbelise trahviosakonnana.Solovki tootmistegevus lakkas sel ajal peaaegu täielikult, sisuliselt kogu tegevus keskendus enda vajaduste rahuldamisele: maaharimine, küttepuude hankimine (peamiselt ajupuit), tee-ehitus ja -parandus.Välistest tellimustest jäi järele ""jooditööstus"", vetikate korjamine agar-agari tootmiseks ja nahatööstus, mis tõmbus tugevasti kokku pärast seda, kui see viidi üle mandrile, Karjala Gulagi pealinna Medvežjegorski.1937-1939: isolatsioon ja häving20. veebruaril 1937 anti BeltBalKanali Gulagi Solovetsi osakond üle NKVD GUGB (riikliku julgeoleku peavalitsuse) 10. (vanglate) osakonna alluvusse ja muudeti Solovetsi eriotstarbeliseks vanglaks, mida iseloomustas range režiim. Vanglarežiimile üle viidud kinnipeetavad, keda augustiks oli ligikaudu 2400 inimest, suleti kohaliku Kremli Muksalmi ja Anzeri hoonetesse.Vastavalt ""limiidile"", mis kehtestati Solovetsi vanglale siseasjade rahvakomissari Ježovi 16.08.1937 käskkirjaga №59190 ja selle lisadega, mõistis Leningradi oblasti NKVD valitsuse ""troika"" ajavahemikul 1937. aasta oktoobrist 1938. aasta veebruarini 1825 Solovetsi vanglas kinni peetud inimest surma mahalaskmise läbi ja viis otsuse täide (1111 inimest lasti maha Karjalas Sandormohhis, 509 seni tuvastamata paikades mandril, 198 Solovkil endal Issakovos).  
				Solovetsi laagri vangide fotod ja põhiandmed.
				Autor/allikas: https://visit-solovki.ru/
			Massiliste mahalaskmiste järel täiendati Solovetsi vanglat mõnest NKVD GUGB maismaavanglast pärit kinnipeetavatega, samuti nendega, kes saadeti kohe siia kohtuotsuse alusel.Režiim muutus veel rangemaks. Kinnipeetavatelt võeti ära isegi perekonnanimed ja neile omistati numbrid, mis tuli kanda nii voodile kui ka seinale selle kohal. Istuda tuli avatud silmi, käsi põlvedel hoides, päevas käidi 30 minutit jalutamas, kirju vangidele kätte ei antud, neid sai lugeda ainult ühel korral järelevaataja pilgu all.1939. aastal hakati kunagise kloostri tellisetehase kohale, kolme kilomeetri kaugusele Kremlist, ehitama uut vanglat. Vähemalt 3000 inimesele mõeldud hoone valmis 1939. aastal, aga seda ei võerudki sihipäraselt kasutusele: suvel tühistati Solovetsi vangla sulgemise tõttu vanglarežiim ja asuti vange toimetama teistesse laagritesse: Norilsk, Uhta-Petšorsk jm.2. novembril 2939 suleti Solovetsi vangla ametlikult. Selle territoorium anti Põhjalaevastiku õppesalga käsutusse.Irina Flige (sünd 1960) on tegelenud Nõukogude Liidu repressioonide uurimisega 1980. aastate lõpust. Ta töötab Vene Memoriali ajaloohariduse- ja õiguskaitsekeskuse Peterburi haru juhina 2002. aastast. Flige on andnud suure panuse kommunismiohvrite haudade avastamisse ja uurimisse Venemaal. Koos kolleegidega ta on avastanud näiteks Stalini-aegse Suure terrori salahaudu Sandormohhis.Allikad ja kirjandusБродский Ю.А. Соловки. Двадцать лет Особого назначения. – М.: 2008. – 528 с., ил.Флиге [Резникова] И.А. Православие на Соловках. Материалы по истории Соловецкого лагеря. – СПб.: Издательство Научно-информационного центра ""Мемориал"", 1994. – 208 с.Сошина А.А. На Соловках против воли: судьбы и сроки. 1923–1939. – Соловки; М.: ""Издательство ТСМ"", 2014. – 232 с. :ил.Флиге И.А. Сандормох: драматургия смыслов. – СПб.: Нестор-История, 2019. – 208 с., ил.Система исправительно-трудовых лагерей с СССР, 1923–1960: Справочник / О-во ""Мемориал"", ГАРФ. Сост. М.Б. Смирнов. Под ред. Н.Г. Охотина, А.Б. Рогинского. М: Звенья, 1998. – 600 с., карт. (Беломоро-Балтийский ИТЛ. – С.162-164; Соловецкий ИТЛ ОГПУ – С.394-397)MälestusedВолков О. Погружение во тьму. Из пережитого. – Paris: Atheneum, 1987. – 447 p.Чирков Ю.И. А было все так… – М.: Политиздат, 991. – 99. – 382 с.: ил.Безсоновъ. Двадцать шесть тюремъ и побҌгъ съ Соловковъ. – Издание Imprimerie de Navarre (5, rue des Gobelins, Paris), 1928. – 228 стр.Генерал-майор И.М.Зайцев. Соловки (коммунистическая каторга, или мҌсто пыток и смерти). Из личных страданiй, переживанiй, наблюденiй и впечатлҌнiй. В двух частях. (С приложенiем четырех планов.) – Шанхай, 1931 г. Типографiя издательства ""Слово"". – 169 стр.Мих.Розанов. Соловецкий концлагерь в монастыре. 1922–1939 годы. Факты – домыслы – ""параши"". Обзор воспоминаний соловчан соловчанами. В двух книгах. Книга первая. Издание автора. 1979. [Место издания не указано, автор жил в США].М.З.Никоновъ-Смородинъ. Красная каторга (Записки соловчанина) / Подъ редакцiей А.В. Амфитеатрова. – Софiя, Издательство Н.Т.С.Н.П., 1938 г. – 369 стр.С.Пiдгайний. Украïнська iнтелiгенцiя на Соловках. Спогади 1933–1941. – Мюнхен: издательство ""Прометей"", 1947. – 93 стр.Vladimir V. Tchernavin. I speak for the Silent. Prisoners of the Soviets. – Boston & New York, 1935. – 368 стр.Г.Андреев. Соловецкие остров "
err,05.03.2021 09:53,Korvpall,https://sport.err.ee/1608131929/jurkatamme-koduulikool-alustas-konverentsi-finaalturniiri-voidukalt,Jurkatamme koduülikool alustas konverentsi finaalturniiri võidukalt,"Algviisikusse kuulunud Jurkatamm sai mänguaega 26 minutit, visates San Francisco paremuselt kolmanda korvikütina 11 punkti (kolmesed 2/4, vabavisked 5/8). Lisaks võttis eestlane viis lauapalli, andis kaks resultatiivset söötu ja tegi ühe isikliku vea, vahendab Korvpall24.ee.San Francisco parim oli Jamaree Bouyea 18 punktiga, Dmitri Rjunõi tõi 13 silma. Kaotajate resultatiivseim oli 12 punkti visanud Finn Sullivan.Lääneranniku konverentsi finaalturniiri kohtumised peetakse Las Vegases asuval Orleans Arenal. Teises ringis läheb San Francisco vastamisi Loyola Marymountiga, kellele põhihooajal kaotati nii kodus kui ka võõrsil (63:68; 60:68).Loe pikemalt portaalist Korvpall24.ee. "
err,30.12.2020 11:05,Teaduselu,https://novaator.err.ee/1222294/loppeva-kumnendi-saravamad-ideed-uhiskonnateadused-ja-kultuur,Lõppeva kümnendi säravamad ideed: ühiskonnateadused ja kultuur,"Aro Velmet ja Linda Kaljundi: minevikku vormivad unustatud kogukonnad ja rahvusülesusAiri-Alina Allaste: ühiskonna uurimine muutus inimkesksemaksÄli Leijen: haridus muudab intelligentsemaks ja parandab IQ-testi tulemusiBruno Mölder: filosoofia tüürib vaimu, keha ja maailma ühendamise suunasKadri Männasoo: uued meetodid aitavad hinnata riiklike sekkumiste majandusmõjuRenate Pajusalu: keeleteadlaste pädevust täiendavad suur- ja väikeandmedJüri Allik: psühholoogia näitab füüsikale eeskujuVirve Sarapik: Eesti kunstiteadus pole olnud ilmselt kunagi sedavõrd viljakasErkki Karo ja Vasilis Kostakis: majandusteadlased on hakanud uskuma ühisomandi võimalikkustLiina Lukas: Eesti kirjandusteaduses jätkus Jüri Talveti ajastuInteractive content by FlourishAro Velmet ja Linda Kaljundi: minevikku vormivad unustatud kogukonnad ja rahvusülesusLõuna-California ülikooli ajalooõppejõud ja Tallinna Ülikooli ajaloo, arheoloogia ja kunstiajaloo keskuse teadurÜle maailma on ajaloolased pürginud selle poole, et ettekujutus minevikust oleks globaalsem ja hõlmaks valgete Euroopa meeste kõrval ka naiste, asumaade rahvaste ajalugu jne. Eestis on sedalaadi arutelud puudutanud ennekõike ajaloo rahvuslikkust – kas Eesti ajalugu tuleks kirjutada eestlaste vaatenurgast või rahvusüleselt? Nii võime uurida näiteks, kuidas rahvusliku ärkamisaja kirjanikud Lydia Koidula ja Carl Robert Jakobson suhestusid ülemaailmse orjandusevastase liikumisega, kui nad eestlaste orjaöö kujundi meie kultuuri tõid.Unustatud kogukondade ajaloo kaasamine ei tähenda pelgalt silmaringi avardamist, vaid sel võib olla suur mõju ühiskonnale tervikuna. Marginaliseerimine taastoodab iseennast: lihtne on väita, et näiteks naised olid ajaloos marginaalsed, kui nende rolli pole kunagi uuritudki. Seevastu võimestab nende ajaloo uurimine naisi ka tänapäeval.Samamoodi on näidanud queer'ide ajaloo mälestuste kogumine, et nõukogude ajal oli Eestis arvestatav queer'ide kogukond. See annab tõrjutud kogukonnale tagasi selle ajaloo, kuid paneb lisaks mõtlema vähemuste kaasamise peale nii ajaloos kui ka tänapäeva ühiskonnas.Kolmas jõujoon ajaloo uurimisel on keskkonnakriis. Aina rohkem pööratakse tähelepanu mitteinimeste – loomade, taimede ja keskkonna – rollile ajaloolistes protsessides. Samuti uuritakse rohkem tehnoloogia, taristu ja teaduse ajalugu, pöörates samuti rõhku keskkonnaga seotud küsimustele, näiteks Eesti põlevkivitööstuse tekkimisele või autodele eelise andva transporditaristu arengule.Ajalooteadmiste avardumisse panustavad teistegi valdkondade teadlased ja üha enam ka loome-uurimusega tegelevad kunstnikud. Eriti elav on eri uurijate dialoog olnud ajaloomälu uuringutes. Seega uuritakse mineviku enese kõrval järjest enam just seda, kuidas ja miks mäletavad eri kogukonnad minevikku erinevalt. Selle muudavad eriti vajalikuks ühiskonnas jätkuvalt lahvatavad konfliktid eri ajalootõlgenduste vahel: need puudutavad näiteks Pätsi või vapside, nõukogude aja või II maailmasõja mäletamist.Pikemalt võib Eesti ajalooteadusest 21. sajandil lugeda ajakirja Acta Historica Tallinnensia erinumbrist. Airi-Alina Allaste: ühiskonna uurimine muutus inimkesksemaksTallina Ülikooli ühiskonnateaduste instituudi professorJuba nullindatest saadik võib rääkida igapäevaelu tähtsustamisest ühiskonna uurimises. See tähendab, et laiemate ühiskondlike trendide kõrval on hakatud rohkem tähelepanu pöörama inimeste mõtetele, tunnetele ja argisuhtlusele. Viimast kümnendit iseloomustab suundumus kombineerida ühiskondlike nähtuste mõistmiseks mikro- ja makrosotsioloogilist perspektiivi ning erinevaid uurimismeetodeid.Näiteks mõtestades noorte poliitilist osalust tuleb hinnata, kui palju ja kuidas erinevad noortegrupid ühiskonnas panustavad, mil viisil sotsiaalmajanduslikud tingimused seda mõjutavad ja millised institutsioonid seda toetavad. Olulisim on aga mõista, milliseid tähendusi noored ise oma tegevusele annavad ja teema paremaks mõtestamiseks neis keskkondades suhelda, kus nad nagunii aega veedavad.Tähelepanuväärse mõjuga on ühiskonna uurimisel olnud digitaalsed muutused, millega on tohutult mitmekesistunud analüüsivõimalused. Interneti vahendusel tekib palju numbrilisi andmeid kvantitatiivseks trendide analüüsiks ning samal ajal ka rikkalikult lugusid, pilte ja kogukondlikku suhtlust, mis räägib inimeste eludest.Eestis on erinevate meetodite ja perspektiivide kombineerimist ehk kõige rohkem kasutatud arvukate rahvusvaheliste projektide raames, kus Eesti sotsiaalteadlased osalevad. Olgu teemaks siis tehnoloogiliste muutuste mõju, sotsiaalne tõrjutus, kodanikuaktiivsuse kujundamine, ränne, integratsioon või midagi muud.   
				Riigieksami tulemus võis anda nii mõnelegi põhjuse rahuloluks.
				Autor/allikas: Siim Lõvi/ERR
			Äli Leijen: haridus muudab intelligentsemaks ja parandab IQ-testi tulemusiTartu Ülikooli õpetajahariduse professor, ENTA asutajaliigeÜks näide viimase kümne aasta jooksul läbiviidud olulisest haridusega seonduvas uuringust on Stuart J. Ritchie ja Elliot M. Tucker-Drobi 2018. aastal ilmunud metaanalüüs selle kohta, milline on hariduse omandamise ja intelligentsuse seos ja kui palju esimene viimast mõjutab. Varasemad uuringud on juba ammu näidanud, et intelligentsus ja hariduse omandamine aastates on omavahelises seoses. Seni polnud aga selge, kas see on tingitud sellest, et haridus suurendab intelligentsust, või seetõttu, et kõrgema IQ-skooriga alustanud õppijad jäävad tõenäoliselt kauemaks kooli.Metaanalüüs tugines kolme tüüpi uuringutel. Esiteks haarati analüüsi varasemad uuringud, mis sisaldasid inimestelt aja jooksul kogutud andmeid, sealhulgas intelligentsuse mõõtmisi, mis on saadud enne ja pärast seda, kui inimesed on hariduse omandanud.Teiseks vaadati ""loomulikke eksperimente"", kus poliitiliste muudatuste tõttu on erinevad inimesed on koolis õppinud erinevat aega. Näiteks analüüsiti 1960. aastate andmeid, kui Norra kehtestas järk-järgult uue poliitika, mis suurendas põhihariduse nõuet kahe aasta võrra, kontrollides, kas IQ-skoor on kõrgem nende õpilaste hulgas, kes võrreldes teiste õppijatega kauem õppisid. Kolmandaks uuriti ühevanuste, kuid erineva õppimiskogemusega inimeste intelligentsust.Teisene analüüs viidi läbi 42 andmestiku põhjal, mis haarasid enam kui 600 000 osalejat. Uurijad leidsid selged tõendid hariduse kasuliku mõju kohta kognitiivsetele võimetele. Iga täiendavalt õpitud aasta andis juurde 1–5 punkti intelligentsustestis. Täiendavad analüüsid näitasid, et mõjud püsisid kogu eluea jooksul ja avaldusid kõigis uuritud kognitiivsete võimete kategooriates.Tartu Ülikooli haridusteaduste instituudis on tegutsenud mitmeid intelligentsuse uurijaid. Oluline suund, millele Ritchie ja Tucker-Drobi töö osutab on just hariduse omandamise mõju mõistmine intelligentsusele, mitte niivõrd vastupidi. Bruno Mölder: filosoofia tüürib vaimu, keha ja maailma ühendamise suunasTartu Ülikooli vaimufilosoofia professorFilosoofia vallas on saavutustel ja suundumustel pikk peiteaeg. Võib kuluda mitu kümnendit, enne kui selgineb, milline praegune idee või mõte oli kõige suurema mõjuga. See, mis tundub märkimisväärne tänases tagasivaates, ei pruugi seda olla kümne aasta pärast. Siiski söandan tõsta esile kahte suundumust viimase kümnendi filosoofias.Esiteks ulatuslik reaktsioon klassikalisele kognitivismile, mille järgi toimuvad tunnetusprotsessid inimese pea sees sisemiste esituste vahendusel. Seda arusaama vastustavad teooriad, mis peavad tunnetust hoopis ihuliseks, aktiivseks, kultuurilisse ja looduslikku keskkonda kätketuks ning afektiivseks. Nende sihiks on pakkuda välja alternatiivne käsitlus, kus vaim, keha ja maailm oleksid algusest peale lahutamatult seotud.Selline lähenemine on inspireeritud fenomenoloogiast, mis pole just uus filosoofia. Just aga käesoleval sajandil ning iseäranis viimasel kümnendil võib täheldada suuremat puhangut ja läbimurret, kus neid ideid on jõudsalt edasi arendatud ning saavutatud kontakt teiste tunnetust uurivate teadustega.Teine oluline suundumus, mis ka tulevikus arvatavasti üha enam kõneainet pakub, on kasvav tähelepanu tehisintellekti ja muude uute tehnoloogiatega seonduvatele probleemidele ning võimalike lahenduste mõtestamine.Siia kuuluvad näiteks järgmised küsimused, mis pole pelgalt tehnilised, vaid neis peitub ka sügavam filosoofiline mõõde: kas tehisintellekt võib ühel päeval suuta mõtelda ning mõista, saada teadlikuks endast ning oma keskkonnast? Kas inimese vaimsete ja füüsiliste võimete täiustamisel on eetilisi piire ja millised need on? Kas ja kui suurel määral oleme valmis laskma tehisintellektil oma elu juhtida ning meie eest otsuseid langetama? Ning viimaks ehk kõige olulisim küsimus – kuidas tehisliku superintellekti arendamisel hoida ära oht inimkonna eksistentsile? Kadri Männasoo: uued meetodid aitavad hinnata valitsuse sekkumiste majandusmõjuTallinna Tehnikaülikooli majandusanalüüsi ja rahanduse instituudi direktorKaasaegses majandusteaduslikus käsitluses ei määra heaolu kujunemist üksnes edukus vabaturu konkurentsis, vaid olulisel määral mõjutavad majanduse toimimist ehk ettevõtete edukust ning üksikisikute heaolu, valitsuste sekkumine otsuste, investeeringute ja regulatsioonide näol. Iseäranis selgelt on valitsuste koordineeriv roll ning sellest tõukuvad majandusmõjud saanud ilmsiks koroonapandeemia ajal. Just viimastel kümnenditel on toimunud hüppeline areng ökonomeetrilistes meetodites, mis võimaldavad hinnata sekkumiste põhjuslikku mõju majandusnäitajatele.Ühiskondlikesse protsessidesse sekkumisega kaasneva põhjuslikkuse välja selgitamine on keeruline, sest enamasti pole eksperimenteerimine sotsiaalses kontekstis võimalik. Uusim teaduspanus keskendub sekkumise põhjuslikkuse identifitseerimisele sünteetilise kontrollrühmagrupi meetoditega, uuringu disaini meetoditega, uuringu välise kehtivuse tagamise ja põhjuslikkuse tõlgenduste arendamisega.Täiendavalt tegeleb antud teadussuund masinõppe meetodite rakendusvõimaluste välja selgitamisega põhjuslikkuse tuvastamiseks paljutunnuseliste uurimisobjektide korral, samuti uurimisobjektidele erineval viisil avalduvate sekkumismõjude uurimisega.Eestis on kaasaegseid majandusmõõtmise meetodeid rakendatud Euroopa struktuurifondide toetusmeetmete majandusmõjude välja selgitamiseks. Viimane vastavasisuline uuring analüüsis Euroopa Ühtekuuluvusfondide toetuste 2014-2018 mõju hõivele ja tootlikkusele.Uuringu kvantitatiivne analüüs, mida viis läbi Tallinna Tehnikaülikooli ökonomistide uurimisrühm, kasutas viimasel dekaadil avaldatud teaduskirjaduses soovitatud kahe-astmelist, nii parameetrilist kui ka mitte-parameetrilist hindamist hõlmavat, sekkumise mõju mõõtmise metoodikat, mis tõstab nii mõju hindamise usaldusväärsust kui ka mõjuhinnangute täpsust.   
				Kõige eestilikumateks pakutud sõnade ainetel.
				Autor/allikas: Meelis Arulepp
			Renate Pajusalu: keeleteadlaste pädevust täiendavad suur- ja väikeandmedTartu Ülikooli üldkeeleteaduse professorKeeleteadus on viimasel kümnendil olnud ehk eelkõige suurte andmete ja väikeste andmete teeristil. Suured andmed tulevad eelkõige tekstidest, mida tänapäeva andmetöötlus lubab suurtes kogustes digimeetoditega analüüsida. Ka suulist teksti on analüüsi tarbeks kõnetuvastuse abil palju lihtsam kirjalikku vormi saada.Suured andmed lubavad näha seda, mida keeleteadlase keelepädevus ei suuda sellisel kujul näha: suuremaid ja väiksemaid korduvaid mustreid. Ka tänapäeva automaattõlge põhineb eelkõige nendel suurtel andmetel, millest närvivõrkude abil saadakse juba päris hea tõlketekst.Suurte andmete hulka võiks lugeda ka suured andmebaasid, mis sisaldavad grammatilist materjali paljude keelte kohta nii, et neid on võimalik omavahel võrrelda. Sellised andmebaasid annavad uutmoodi võimaluse nii keeli omavahel võrrelda kui ka teha keeleajaloolisi üldistusi.Teiselt poolt on üha rohkem saadud materjali ka väikestest andmetest, näiteks üksikute suhtlussündmuste täppisanalüüsist või keeleliste konstruktsioonide kognitiivsest taustast. Kui vestlusanalüüsi või kognitiivse lingvistika algaastatel eelmise sajandi viimastel kümnenditel tundus mõnikord, et iga uurija ajab oma asja ja kokku nad ei saa, siis nüüd näeb üha rohkem üldistusi, mis loodud just üksikute keelte detailsete uurimuste põhjal n-ö väikeste andmete pealt. Jüri Allik: psühholoogia näitab füüsikale eeskujuTartu Ülikooli eksperimentaalpsühholoogia professorNagu biomeditsiinis ja teistes teaduse valdkondades on psühholoogias suurt tähelepanu pälvivad tööd, mis kõnelevad psühholoogia tulemuste vähesest korratavusest. Korratavuse kriis seisneb selles, et uurimuste kordamine veidi muudetud tingimustes ei anna samu tulemusi. Põhjuseks peetakse valimite väiksust ja tuginemist viieprotsendilise statistilise olulisuse kriteeriumile. Olukorra parandamiseks on paljud ajakirjad muutnud oma poliitikat, nõudes näiteks lisaks olulisusele ka statistilise võimsuse andmeid või oma uuringu eelnevat avalikku registreerimist.Kuid psühholoogias on ka hästi korratavaid katseid. Kui analüüsisime koos kolleegidega 2008. aastal 55 riigist kogutud küsimustiku andmeid, mis olid kogutud 55 riigist, panime tähele, et ühiskonna majandusliku jõukuse, hariduse ja tervise paranemisega erinevused naiste ja meeste vahel ei muutu väiksemaks, vaid lähevad hoopis suuremaks.Seega ühiskondades, kus puuduvad traditsioonilised soorollid ja naised on meestega võrdsemad, läheb lõhe naiste ja meeste isiksuse omaduste vahel suuremaks. Mehed on veelgi domineerivamad, kuid emotsionaalselt stabiilsemad, samas kui naised muutuvad meestest veelgi hoolivamateks ja sõbralikemaks.Kui alguses puudus kindlus, kas märgatud seaduspärasus on korratav, siis järgnenud aastad on seda kinnitanud, et soolise lõhe paradoks on tõesti olemas. Lisaks iseloomule ilmutab see ennast veel mitmes valdkonnas. Näiteks neis maades, kus on suurem sooline võrdsus, kasvab sooline lõhe loodusteaduste ja matemaatika tulemustes.Kogu psühholoogia ajaloo jooksul on kõneldud kadedusest suurema venna füüsika vastu. Viimased aastad on aga näidanud, et hoopis psühholoogia võib olla eeskujuks füüsikale. Kahe keha kvantolekud on omavahel põimunud, isegi siis kui need kehad on teineteisest väga kaugel. Põimumise kindlakstegemiseks oletatakse, et kaks vaatlejat, sageli Alice ja Bob, määravad kumbki erinevate kehade kvantolekuid. John Stewart Bell sõnastas 1964. aastal teoreemi, mis näitab, millised peaksid olema vaatlejate vastuste jaotused, et oleks võimalik kõnelda kehade põimumisest.Kuna psühholoogia uurib sageli seda, kuidas kahe või enama vastuse jaotused on omavahel seotud, leidis psühholoog Ehtibar Dzhafarovil Purdue ülikoolist koos oma kolleegidega üldise lahenduse tingimustele, millisel korral võib kõnelda vaatlusandmete põimitusest. Kuna põimumine näitab, et kehasid ei saa välja kiskuda neid ühendavast kontekstist, on huvitav vaadata selle pilguga inimese käitumise andmeteleKuigi humanitaarsemad valdkonnad kasutavad eriti meelsasti konteksti mõistet, siis täpne analüüs näitab, et käitumise ja sotsiaalsetes süsteemides põimumist ei toimu ehk nad on kontekstivabad. Virve Sarapik: Eesti kunstiteadus pole olnud ilmselt kunagi sedavõrd viljakasEesti Kunstiakadeemia kunstiteaduse ja visuaalkultuuri instituudi juhatajalmselt on raske siinsest ajaloost leida võrreldavat perioodi, mil Eesti kunstiteadus oleks olnud nii viljakas. Ilmub kolm perioodilist teadusväljaannet, lisaks mitmed laiemale lugejaskonnale suunatud kunsti ja arhitektuuriajakirjad.Väga väärtuslik on olnud muuseumides tehtav näitustega seotud uurimistöö, oma panuse annab tehnilise kunstiajaloo ja teiste sidusdistsipliinide koostöö. See on tipnenud näiteks lõppeva aasta novembris Niguliste muuseumis avanenud Christian Ackermanni suurejoonelise ekspositsiooni ja monograafiaga. Kuid viimase 1,5 kuu jooksul on kaitstud ka kolm doktorikraadi, mis väikest distsipliini arvestades polegi nii vähe.Kümnendi kunstiteaduse keskmesse kuulub kindlasti nelja ""Eesti kunsti ajaloo"" köite ilmumine. Erialast tugevust aga näitab ka uurimisteemade mitmekesisus. Ma usun, et Eesti kunstiteadus on kõvasti võitnud rahvusvahelise kunstiajaloo viimaste aastakümnete kriisidest ja teisenemistest. 1990. aastate alguse poliitiliste ja intellektuaalsete piiride avamisele said meie kunstiteadlased minna vastu puhta lehena, täis avastamisrõõmu ja uudishimu ning seetõttu üsna kiiresti haakuda värskete suundade ja kriitiliste lähenemistega.Interdistsiplinaarsus, uute teemade ja vaatenurkade lisandumine, kriitiline hoiak ja avatus ongi küllap need märksõnad, mis praegust Eesti kunstiteadust kõige paremini iseloomustavad.   
				Suurele osale majandusteadlastest oleks tundunud võimatu, et kasumist mitte-motiveeritud entusiastide kogukond võiks luua tasuta ja avatud entsüklopeedia Wikipedia
				Autor/allikas: Luke Chesser/Unsplash
			Erkki Karo ja Vasilis Kostakis: majandusteadlased on hakanud uskuma ühisomandi võimalikkustTallinna Tehnikaülikooli R. Nurkse innovatsiooni ja valitsemise instituudi teadus- ja tehnoloogiapoliitika kaasprofessor; Tallinna Tehnikaülikooli R. Nurkse innovatsiooni ja valitsemise instituudi sihtrahastusega professor Elinor Ostrom oli esimene naine, kes pälvis 2009. aastal Nobeli majanduspreemia. Ostrom uuris oma teadustöös jagatud ressursse nagu metsad, kuivendussüsteemid, kalandusalad ning näitas, et erinevalt levinud arusaamast, et inimesed ei suuda ühiste ressursside haldamiseks ise organiseerida ja tegelikult on inimesed võimelised ise oma elu üle kontrolli võtma ning jagatud loodusressursse ühiselt edukalt haldama. Selliseid ühiselt hallatud ressursse nimetas ta ühisomandiks ehk commons.Sel ajal kui Ostromile anti Stockholmi kontserdimajas üle Nobeli preemia, kerkisid digimajandusest üha rohkem esile uued arengud, mis ülalmainitud levinud arusaamu veelgi kahtluse alla seadsid. Suurele osale majandusteadlastest oleks tundunud võimatu, et kasumist mitte-motiveeritud entusiastide kogukond võiks luua tasuta ja avatud entsüklopeedia Wikipedia, mis on võimeline asendama suurkorporatsioonide loodud tooteid nagu Encyclopedia Britannica and Microsoft Encarta. Vähesed majandusteadlased oleksid uskunud, et on võimalik tänane reaalsus, kus maailma top 500 superarvutit ning enamus veebilehti töötavad tarkvaral, mis on loodud samadel põhimõtetel.Majandusteaduste keskseteks eeldustes on olnud pikka aega indiviidide omahuvi/omakasu, kasumi maksimeerimine, konkurents ja erahuvi kui progressi ja innovatsiooni alused. Elinor Ostromist inspireerituna on kasvav hulk teadlasi – majandusteadustest ja innovatsiooniuuringuteni avaliku halduseni – kellest mõned tulevad ka Tallinna Tehnikaülikoolist, hakanud uurima, kas ühisomandil ja ühiste ressursside koostööl põhinev haldamine võib aidata meil luua kestlikuma majanduse ka ühiskonna. Liina Lukas: Eesti kirjandusteaduses jätkus Jüri Talveti ajastuTartu Ülikooli maailmakirjanduse dotsentKirjandusteaduse viimase 10 aasta suundumustest ülevaate andmine nõuaks ajamahukat uurimistööd. Seda tehakse mitmete ülikoolide mitmetes instituutides ja ka instituutide väliselt (nt Underi ja Tuglase Kirjanduskeskuses, Eesti Kirjandusmuuseumis). Kirjandusteadus ei tegutse mitte ainult akadeemilisel, vaid ka kultuuriväljal.Ka kirjandusteaduslikke väljaandeid ja väljaannete tüüpe on palju: eriala spetsiifikale kõige sobivamaks meediumiks on monograafia. Teadlaste koostööd demonstreerivad aga hoopis artiklikogumikud, mida antakse välja nii Eestis kui ka rahvusvahelistes kirjastustes. Erinevalt paljudest teistest erialadest ei ole kirjandusteaduses olemas üldkehtivaid rahvusvahelisi ajakirju – see ei oleks eriala olemusest lähtuvalt võimalik. Kuna kirjandust on sadades keeltes, tehakse ka kirjandusteadus mitmetes keeltes. Kõrgetasemelisi kirjandusteaduslikke ajakirju antakse välja ka Eestis ja eesti keeles (Interlitteraria, Methis, Keel ja Kirjandus, aga ka Vikerkaar, Looming).Kõigest sellest ülevaate andmine ei mahu käesoleva kirjatüki raamidesse, mistõttu võtan alljärgnevas ülevaates aluseks vaid rahvusvaheliselt või riiklikult rahastatavad teadusprojektid. Samas teadvustan, et see ei ole küllaldane alus Eesti kirjandusteaduse mõõtmiseks. Siiski annavad need pildi teemadest ja suundumustest, millele on loodetud saada teadusrahastust ja edu korral on need suunanud Eesti kirjandusteadust olulisel määral.Paslik on alustada ülevaadet Eesti kirjandusteaduse grand old man'i Jüri Talvetiga, kes tähistas äsja oma 75. aastast juubelit. Viimast 30 aastat Eesti kirjandusteaduses võib õigusega pidada Talveti ajastuks. Talvet on taasiseseisvumisest alates TÜ maailmakirjanduse professorina suunanud ja sidunud kirjandusteaduslikku uurimist kogu Eestis, seda nii oma juhitavate teadusteemade kui ka maailmakirjanduse õppetooli juures loodud Eesti Võrdleva Kirjandusteaduse Assotsiatsiooni (EVKA) kaudu, mis koondab mis tahes rahvusfiloloogilise ""koduga"" kirjandusteadlasi Tartust, Tallinnast ja mujaltki, olles ühtlasi lõimunud rahvusvaheliste kirjandusuurimise keskustega.Talveti peatoimetamisel ilmuv rahvusvaheline ajakiri Interlitteraria koondab ja vahendab Ida- ja Kesk-Euroopa kultuuri- ja kirjandusteaduslikku mõtet. Talveti kirjandusteaduslik programm näeb ette kahesuunalist (komparatiivset) tegevust – maailmakirjanduse kodustamist Eestis ja eesti keeles ning eesti kirjanduse paigutamist maailmakirjanduslikku konteksti ja viimist (tõlgete kaudu) rahvusvahelisele areenile.Pikka aega on kirjandusteaduse huvikeskmes olnud kultuurimälu uuringud. Kui Kirjandusmuuseumi mälestuste kogumise aktsioonid jõudsid esinduslike publikatsioonideni ja teoreetilise läbivalgustamiseni juba eelmisel kümnendil või selle algul, siis eelmisel aastal tõi sel teemal koju ERC grandi Eneken Laanes (TLÜ), asudes oma töörühmaga uurima Ida-Euroopa kogemust II maailmasõjast ja sellele järgnenud sovjetlikust perioodist ning selle kogemuse kirjandusliku vahendamise edukust pärast raudse eesriide langemist.Juba mitu kümnendit on päevakorral olnud Eesti pagulaskirjandus ja selle suhted kodumaaga (teemajuht Marin Laak, EKM). Hilisnõukogude aja argielu, kultuuripraktikad ja kohandumine on keskmes Epp Annuse (EKM) uurimistöös. Tema on lansseerinud mõiste ""sotskolonialism"" ja viinud selle oma monograafia ja artiklikogumike kaudu ka rahvusvahelise avalikkuseni.Eesti lähimineviku, siirdekultuuri (1986–1998) arengumustreid analüüsib ja mõtestab intermediaalselt ja interdistsiplinaarselt Virve Sarapiku (Eesti Kunstiakadeemia) juhitav uurimisrühm, kuhu kuulub ka kirjandusteadlasi.Mälu-uuringutega tihedalt seotud elulookirjutuse, omaeluloolisuse valdkond jätkab tööd Leena Kurvet-Käosaare (EKM, TÜ) juhtimisel, kes on käsitlenud muuhulgas ka soolist vaatepunkti omaeluloolises kirjutuspraktikas. Soo-uuringud on olnud üha arenev ja laienev uurimissuund mitte ainult kirjandusteaduses. Vastavaid teemasid on vedanud Eve Annuk (EKM) ja Raili Marling (TÜ).Samuti juba etableerunud, kuid endiselt huvipakkuvaks suunaks on (interdistsiplinaarsed) narratiiviuuringud, mida kõrge teoreetilise refleksiivsuse ja rahvusvahelise väljapaistvusega on juhtinud Marina Grišakova (TÜ).Populaarsust on kogumas tänapäevase kultuuri uuringud, sh kirjandus, eriti nähtused nagu küberkirjandus, teaduslik fantastika (Jaak Tomberg, TÜ).Temaatiliste ja interdistsiplinaarsete lähenemiste kõrval torkavad silma Mihhail ja Maria-Kristiina Lotmani (TÜ) Eesti värsikultuuri uuringud, mis suunavad tähelepanu kirjanduse spetsiifilistele, vormilistele ja poetoloogilistele aspektidele ja on päädinud esindusliku monograafiaga, samuti Arne Merilai (TÜ) poeetika ja kriitika-uuringud.Eesti kirjanduse varaseim ajalugu on leidnud uut mõtestamist Balti mitmekeelse kirjaruumi kontekstis, ühe maa põimunud kirjanduste ja nende suhete käsiteluna – suund, mis on edendanud koostööd eesti (Jaan Undusk, UTKK Liina Lukas, TÜ), saksa (Aigi Heero TLÜ), vene (Irina Belobrovtseva, TLÜ, Ljubov Kisseljova, TÜ) ja klassikaliste filoloogide (Kristi Viiding, UTKK, Janika Päll, Maria-Kristiina Lotman, TÜ) vahel.Nimetada tuleks ka moodsaid interdistsiplinaarseid suundi, nagu keskkonna ja ökokriitika uuringuid, milles osaleb ka kirjandusteadlasi, kuigi teemajuhid võivad olla muudelt erialadelt.Kümnendile on iseloomulik kirjanduse ja kirjandusteaduse digitaliseerumine, andmebaaside ja tekstikorpuste loomine (Eesti vanema kirjanduse tekstikogu EEVA, Estonian Writers Online Dictionary EWOD, Kreutzwaldi sajand. Eesti kultuurilooline veeb jt).  "
err,12.04.2021 10:10,Arvamus,https://www.err.ee/1608174331/laidi-surva-kogukonna-tugi-on-koroonaajal-veelgi-olulisem,Laidi Surva: kogukonna tugi on koroonaajal veelgi olulisem,"Viimasel ajal on meedias palju juttu olnud sellest, kuidas lapsevanematel on lasteaialaste kõrvalt võimatu tööd teha või kuidas haigestunud lapsevanemad mõtlevad hirmuga, et kui neil peaks vaja minema haiglaravi, siis mis saab lastest.Kuna praegusel ajal ei saa lapsi niisama vanavanematele hoida viia, võib probleemi leevendamisel abi olla tugevast kogukonnast.Mõnikümmend aastat tagasi rajati Islandil laiapõhjaline koostöövõrgustik, milles osalesid poliitikud, kohalikud omavalitsused, lapsevanemate ühendused, koolide juhtkonnad, tervishoiuasutused, spordi- ja noorteasutused, ennetustöö tegijad, vaba aja veetmise võimaluste pakkujad ja teised.Koostöövõrgustiku algne eesmärk oli leida lahendus konkreetsele probleemile: väga suur hulk sealseid noori suitsetasid, tarvitasid alkoholi ja muid meelemürke. Valitsuse initsiatiivil otsustati, et õpilastele tuleb kättesaadavaks teha erinevaid huviringe ja arendavaid vaba aja tegevusi, et nad saaksid kampades hulkumise asemel oma aega mõistlikumalt veeta.""Nüüdseks on Islandi noorte alkoholi tarvitamine langenud pea kümnekordselt ning mudel on oma efektiivsust tõestanud.""Eesmärgiks seati, et iga Islandi noor osaleks paaris huviringis ning ka tema pere ja kogukond annaks oma panuse noore aja sisustamisse. Nüüdseks on Islandi noorte alkoholi tarvitamine langenud pea kümnekordselt ning mudel on oma efektiivsust tõestanud.Mudeli rakendamine ei ole kaasa toonud ainult noorte meelemürkidest hoidumist. See on loonud ka tugevad ja ühtehoidvad kogukonnad, mis tegutsevad koos ühiste eesmärkide nimel ja aitavad neid, kes on hädas.
										Õiguskantsler: lasteaed ei tohi vanemalt küsida, miks ta oma lapse praegu lasteaeda toob									Olukord, kus lapsevanemad end praeguses koroonakriisis üksi ja abituna tunnevad, näitab, et vajame ka Eestis tugevamaid kogukondi, millele rasketel hetkedel toetuda. Kuigi nakkusohtliku haiguspuhangu ajal on olukord tingimata erandlik, siis head suhted ja koostööharjumused võimaldavad siingi loovaid lahendusi leida.Näiteks saaksid lapsevanemad naabri perele pakkuda, et kui nende kodus mõni meelelahutusprogramm ette võetakse, saavad ka teise pere lapsed kasvõi veebi teel ühineda. Või kui minnakse välja mängima, oleks võimalik naabermaja pere lapsed kaasa võtta, et teisele lapsevanemale kasvõi paar hädavajalikku tunnikest võimaldada, mil saab rahulikult tööasjadega tegeleda.Sellised pakkumised eeldavad usalduslikke ja lähedasi kogukondlikke suhteid. Et selliseid kogukondi Eestiski luua, on justiitsministeerium ja Tallinna linn Norra rahastuse toel alustanud Islandi ennetusmudeli pilootprojekti Tallinnas.Ühe tegevusena teiste seas valmistavad Tallinna linnaosavalitsuste terviseedendajad koole ette kooli ja lapsevanema leppe tegemiseks. Leppe eesmärk on teavitada vanemaid või laste eestkostjaid sellest, kui oluline on huvituda koolis toimuvast ja oma laste arengust, ning vajadusest seada neile selged piirid. Leppe sisu lähtub lapse vanusest ja tema vanuserühmale omastest arenguvajadustest.Vanematel on niigi raske, seega pole lepingu eesmärk neile veelgi suuremat koormust asetada, vaid vastupidi, raamistada ja korrastada olemasolevaid kohustusi. Lepe toob selgelt välja teemad, millele tähelepanu pöörata, aidates lapsevanematel paremini orienteeruda tegevustes, mida lapsega ette võetakse.Lepingus sõnastatud teemade puhul on oluline ka koolipoolne toetus, olgu selleks koolitused vanematele, vanemlike oskuste arendamine või muu abi, mida nad vajavad – ühised eesmärgid, ühine vastutus. Mõnes koolis on lepped juba sõlmitud ja koos lapsevanematega planeeritakse edasisi tegevusi.Luues sidemeid ja suhteid, panustame sellesse, et raskel ajal ei jää keegi üksi. Praegu on Eestis näha, et vajame tugevamat kogukondade kaasatust ja Islandi mudeli käivitamine annab selleks vajaliku tõuke.   "
err,28.06.2020 18:20,Raadiouudised,https://www.err.ee/1106922/paevakaja-28-06-2020-18-00-00,Päevakaja (28.06.2020 18:00:00),
err,19.12.2020 22:39,Jalgpall,https://sport.err.ee/1213849/liverpool-sai-ajalooliselt-suure-voorsilvoidu,Liverpool sai ajalooliselt suure võõrsilvõidu,"Liverpooli kasuks tegid skoori Takumi Minamino (3. minutil), Sadio Mane (35.), Roberto Firmino (44., 68.), Jordan Henderson (52.) ja Mohamed Salah (81., 84.).Tegemist on Liverpooli ajaloo suurima võõrsilvõiduga kõrgliigas. Enne seda hoidis seda tiitlit 1991. aasta kohtumine Derby Countyga (7:1).Teine Liverpooli klubi Everton alistas kodus Arsenali 2:1 (22. ov Rob Holding, 45. Yerry Mina - 35. pen Nicolas Pepe) ja kerkis tabelis teisele kohale.Manchester City oli võõrsil üle tänavu hästi mängivast Southamptonist 1:0. Ainsa värava lõi 16. minutil Raheem Sterling.Tabelitipp: 1. Liverpool 31 punkti (14 mängust), 2. Everton 26 (14), 3. Tottenham 25 (13), 4. Leicester 24 (13), 5. Southampton 24 (14), 6. Manchester City 23 (13), 7. Manchester United 23 (12), 8. Chelsea 22 (13). "
err,22.01.2021 17:52,Välismaa,https://www.err.ee/1608083308/vene-voimud-vahistavad-meeleavaldust-korraldavaid-navalnoi-toetajaid,Vene võimud vahistavad meeleavaldust korraldavaid Navalnõi toetajaid,"Moskva politsei teatel on loata korraldatud avalikud üritused oht üldisele korrale, vahendas ""Aktuaalne kaamera"".Kremli teatel on meeleavaldusele kutsujad provokaatorid.Venemaa haridusministeerium soovitas lapsevanematel mitte lasta oma lapsi laupäeval meelt avaldama, sest nad võivad ohtu sattuda.Võimud on ka hakanud Aleksei Navalnõi lähimaid toetajaid vahistama, kinnivõtmisest on teatatud Vladivostokis, Novosibirskis ja Krasnodaris.Navalnõi pressiesindajale Kira Jarmõšile määrati üheksa päeva vangistust. "
err,04.05.2021 13:11,Elu,https://menu.err.ee/1124069/video-saksamaal-elav-eestist-parit-mustkunstnik-trikitas-ringvaates,Legend leidis kinnitust: Hiiumaa Ristna tuletorn pärineb Pariisist Eiffeli ateljeest,"Ristna tuletorni ja Eiffeli seosest pajatavaid legende on räägitud pikalt, ent seni polnud keegi dokumentaalselt kontrollinud, kas nendel juttudel ka tõepõhi all on. Arhitekt Indrek Laos asus aga infot koguma ning sai mitmest allikast kinnitust, et Ristna tuletorni näol on tegemist Eiffeli ateljee toodanguga.Leitust Eesti Kunstiakadeemias doktoritööd kirjutav Laos ütles ERR-ile, et ta suhtles sel aastal Zoomi vahendusel Eiffeli pärijate ühingu teadusnõukojaga, mille liikmed tegelevadki erinevate objektide ja Eiffeli tehase vaheliste seoste uurimisega.""Eraarhiivis on säilitatud Eiffeli tehase toodangu pikk loetelu ja tõenäoliselt Eiffel ise pidas arvestust oma objektide üle. See algab aastast 1867 ja ta on pidanud seda kuni 1889. aastani. Eiffeli torni valmimise järgselt enam sissekandeid ei ole,"" rääkis Laos, märkides, et Ristna tuletorni kohta on sissekanne vihikus olemas. Küll aga on Ristna asemel paberil kirjas Dagerort, sest just selle nime all teati Ristnat enne keelereformi. Hiiumaad nimetati toona aga Dagoks.  
				Nimekiri Eiffeli ateljee töödest
				Autor/allikas: Archives SETE (Société d’Exploitation de la tour Eiffel)
			""See objekt oli teadusnõukojale teada, aga seda sidet, et Dagerort Ristnaga seostub, nad ei osanud ise näha. See oli nende jaoks üllatus,"" tõdes Laos ja lisas, et Eiffeli toodangule viitas ka patendiameti arhiivist leitud metalltorni tehnoloogia kirjeldus ning dekoratiivsed elemendid, mis sarnanesid Eiffeli teistele töödele.""Tööstuslikus toodangus väga palju kaunistuselemente kopeeriti, sest neid valmistati masinlikult. Näiteks piirdeelemendid, aknaraamid, detailid jne,"" selgitas Laos, lisades, et sarnasusi võib märgata ka Eiffeli torni ja Ristna tuletorni dekoratiivsete elementide vahel.Välimus on aja jooksul muutunudRistna tuletorni tellis Tsaari-Venemaa valitsus eesmärgiga mereohutust tagada.""Kuna kaubateed läksid Eestimaa randadest mööda, siis mereohutuse tagamiseks oli siin kõige olulisem majakaid paigaldada. Sel ajal oli Prantsusmaal tehnoloogia kõige paremini arenenud ja nad olid selles mõttes maailma tipus,"" rääkis Laos, märkides, et prantslased olid oma tehnoloogia ka patentinud, mistõttu poleks teised ettevõtjad saanud samasuguseid lahendusi kasutada.Metallkonstruktsiooni detailid valmistati 1874. aastal Pariisis Gustave Eiffeli tehases, transporditi seejärel Hiiumaale ja pandi seal kokku. Aastate jooksul on tuletorni väljanägemine aga muutunud.  
				Ristna tuletorn enne esimest maailmasõda
				Autor/allikas: Indrek Laosi kogu
			""Ristna ei paista praegu selline metalltuletorn välja, sest ta on kaetud betoonsarkofaagiga. Seda tehti pärast esimest maailmasõda, 1921. aastal sõjakahjustuste likvideerimiseks. Seepärast on ta meile tänini nähtav raudbetoontornina,"" sõnas Laos.Laosi sõnul aitab Ristna tuletorni päritolu kinnitamine tuletorniga seonduvat rohkem väärtustada ja selgitada. Näiteks lükkab see ümber levinud loo, et 1871. aastal osteti tuletorn Pariisis toimunud maailmanäituselt. Maailmanäitust toona Pariisis tegelikult ei toimunudki.""Ühest küljest see purustab müüte ja legende, aga pakub asemele ühe tõe, mis on võib olla väärtuslikum kui need legendid,"" ütles Laos. "
err,01.12.2020 13:43,Eesti,https://www.err.ee/1192309/riigi-vastu-toimusid-kuberrunded-katte-saadi-9158-koroonapatsiendi-andmed,"Riigi vastu toimusid küberründed, kätte saadi 9158 koroonapatsiendi andmed","Küberrünnakud tabasid majandus- ja kommunikatsiooniministeeriumi (MKM), sotsiaalministeeriumi ja välisministeeriumi servereid.Mõjutatud riigiasutused on koostöös RIA-ga tuvastanud, kuidas rünnak ellu viidi ning tegutsenud selle nimel, et piirata edasist andmete vargust. Kõigi kolme ründe käekiri on sarnane ning rünnati veebilehti majutavat serverit.MKMi puhul õnnestus ründajatel ligi pääseda MKM-i haldusala serveritele, millest mitme puhul tuvastati kuritegevusele viitavaid tegevusi.Terviseamet saadab inimestele teavituseSotsiaalministeeriumi haldusalas õnnestus kurjategijatel ligi pääseda informatsioonile, mis puudutab 9158 inimest. Tegemist oli nakkushaiguste leviku asjaolude väljaselgitamisega seotud andmetega.Tervise ja heaolu infosüsteemide keskus (TEHIK) elimineeris ründaja juurdepääsu süsteemidele kaheksa tunniga. Terviseamet koostöös TEHIK-uga saadavad lähipäevil personaalse teavituse inimestele, keda juhtum puudutab.""Tegemist oli tõsiste intsidentidega,"" ütles RIA küberturvalisuse teenistuse juht Lauri Aasmann. ""Tänaseks on olukord kontrolli all. Oleme nii avaliku kui ka erasektori partneritele andnud infot, mis aitab vähendada selliste rünnakute õnnestumise tõenäosust. RIA jätkab küberintsidentide täpsema analüüsiga. Oleme suhelnud tarkvara loojatega ja praeguseks on turvanõrkustele paigad olemas.""Keskkriminaalpolitsei alustas kriminaalmenetlust seoses süsteemidele ebaseadusliku ligipääsu hankimisega. Menetlust juhib riigiprokuratuur.
										RIA juht: küberohtude eest kaitseb hügieen nagu ka pärisviiruste puhul									Rünnakute motiiv seni teadmataRiigiprokurör Eleliis Rattam selgitas, et rünnakute uurimiseks on eelmisel kuul alustatud kriminaalmenetlus.""Me oleme tuvastatud juhtlõngu, mille suunas aktiivselt töötame, kuid detailse info avalikustamine selle kohta, mida õiguskaitseasutused on teada saanud, ei ole praegusel hetkel võimalik. Rünnaku läbiviijat tuvastatakse ja seetõttu peame hetkel arvestama ka võimalusega, et kogu avalikkusele antud teave võib jõuda ründajani, kellel on siis omakorda võimalik seda infot kasutada enda paremaks varjamiseks õiguskaitseasutuste eest,"" lausus Rattam.Rattami sõnul käib ka rahvusvaheline koostöö mitmete riikidega.Keskkriminaalpolitsei küberkuritegude büroo juht Oskar Grossi sõnul on rünnaku motiiv ja toimepanija selgitamisel.""Peame tõenäoliseks, et ründaja eesmärk oli süsteemist võimalikult paljude andmehulkade kätte saamine, et nende sisuga tutvuda alles pärast ründe lõppu. Ründaja varastas ametiasutuste serveritest erinevat infot, mis ei ole seotud ühegi konkreetse valdkonnaga. Sellise rünnaku toimepanemine vajab keskmisest paremat teadmist infosüsteemides toimuvast, kuid teoreetiliselt saab sellise rünnaku korda saata ka üks inimene. Seda, kas praegusel juhul on tegemist ühe või mitme inimese ründega, on selgitamisel,"" ütles Gross.Kõige rohkem mõjutas rünnak MKM-i haldusala asutusi, kätte saadi 350 gigabaiti andmeid. ""Rünnakute tõsidusest hoolimata puudub praegu oht, et riigi teenused katkeksid. Oleme kaasanud olukorra lahendamisse IT-eksperte nii avalikust kui ka erasektorist. Esmased turvameetmed on rakendatud ja nüüd töötame nii MKM-i haldusalas kui ka riigi üleselt selle nimel, et sarnased rünnakud tulevikus ei õnnestuks,"" ütles riigi küberturvalisuse poliitika juht Raul Rikk.Rikki sõnul saadi ligipääs MKM-i allasutustele nagu maanteeamet, lennuamet, tarbijakaitse- ja tehnlise järelevalveamet, geoloogiateenistus ja veeteedeamet.Raul Rikki sõnul riigisaladusega kaetud andmeid kätte ei saadud.RIA-l on praegu olemas esialgne info, kuidas küberrünnakuid toime pandi ning jagas seda avaliku sektori, sealhulgas kohalike omavalitsuste infoturbejuhtide ning elutähtsat teenust osutavate asutuste IT-kogukonnaga.TEHIKu turvajuht Tõnis Komp ütles, et saadi juurdepääs terviseameti tööandmetele.  Ülekande alguseni jäänud Ülekanne on lõppenudOTSEKopeeri HTML kood.Jaga 12   00:00 / 00:00LiveLaadimine   "
err,12.02.2021 13:25,Korvpalli Eesti koondis,https://sport.err.ee/1608107611/korvpallikoondis-soidab-otsustavatele-em-valikmangudele-15-mangijaga,Korvpallikoondis sõidab otsustavatele EM-valikmängudele 15 mängijaga,"Eesti koosseisu eelseivatel EM-valikmängudel moodustavad Kristian Kullamäe, Sten-Timmu Sokk, Rait-Riivo Laane, Märt Rosenthal, Rain Veideman, Martin Dorbek, Robert Valge, Janari Jõesaar, Jaan Puidet, Henri Drell, Kregor Hermet, Kaspar Treier, Rauno Nurger, Maik-Kalev Kotsar ja Mihkel Kirves.Vigastustega jäävad eemale Siim-Sander Vene, Martin Paasoja, Kristjan Kitsing ja Siim-Markus Post. Samuti ei liitu rahvusmeeskonnaga USA-s Arizona Ülikooli särgis NCAA hooaega alustanud mängjuht Kerr Kriisa. Saimon Sutt jääb kõrvale terviseprobleemide tõttu.""Loomulikult on kahju, et mitmed olulised mängijad otsustavas faasis koondist aidata ei saa, kuid see on hea võimalus noortel ennast tõestada. Liidriomadusi on selles koosseisus päris mitmel mehel. Kindlasti toob uut hingamist ka Maik-Kalev Kotsari naasmine,"" kommenteeris rahvusmeeskonna peatreener Toijala.
										Kriisa kolmesed aitasid meeskonna võidule, Jürgens tegi hooaja parima mängu									Sander Raieste liitumine on endiselt küsimärgi all. Tema koduklubi Baskonia läheb päev enne Itaaliaga kohtumist Euroliiga mängus võõrsil vastamisi Moskva oblasti Himkiga. Teada on, et Raieste ise on väga motiveeritud koondisega ühinema, kuid suhtlus klubiga pole olnud kergemate killast. ""Täit kindlust Raieste lisandumise osas täna veel ei ole. Loodame parimat ja ootame teda kuni viimase hetkeni Permi,"" lisas Toijala.Peatreeneri sõnul on vastaste skautimine ja eeltöö tänaseks tehtud, väikese eelise mängib kätte ka mulli ajakava - Itaalia ja Põhja-Makedoonia kohtuvad omavahel 18. veebruaril. ""Suures pildis me teame, mis meid ees ootab ja neljapäevane mäng Itaalia ja Põhja-Makedoonia vahel annab võimaluse vastaste mängupilti detailsemalt analüüsida. Kõik kolm mängu saavad olema füüsilised ja intensiivsed. Peame olema selleks valmis.""Kuna koduses Tallinna mullis jäi eestlastel koroonaviiruse tõttu Põhja-Makedooniaga mängimata, seisab koondisel eesolevas aknas ees kolm kohtumist – esmalt Itaaliaga (19.02), siis Venemaaga (21.02) ning päev hiljem makedoonlastega (22.02).Hetkel paikneb Eesti C-alagrupis ühe võidu ja kahe kaotusega kolmandal positsioonil. EM-finaalturniirile pääsevad iga grupi kolm esimest.  "
err,05.05.2021 10:38,Eesti,https://www.err.ee/1131011/aktuaalne-kaamera-kell-18-30,"Ööpäevaga tuli juurde 430 nakatunut, suri kuus inimest","Suri kuus inimest, 58-aastane mees, 68-aastane mees, 73-aastane mees, 84-aastane mees, 86-aastane naine ja 90-aastane mees. Alates pandeemia algusest on Eestis viirusega surnud 1183 inimest.Ööpäeva jooksul avati haiglates uusi COVID-19 haigusjuhtumeid kokku 23 ja haiglaravil viibib 18 patsienti vähem kui teisipäeval ehk kokku on haiglates 301 inimest. Neist omakorda vajab intensiivravi 51 patsienti (päev varem samuti 51) ja juhitaval hingamisel on 38 inimest (päev varem 39).Koju saadeti 17 inimest (üks registreeriti tagantjärgi) ning 17 inimest viidi üle mitte-COVID-19 osakonda. Haiglaravi on kokku vajanud seitse protsenti haigete üldarvust. Haiglaravil olevate patsientide keskmine vanus on 68 aastat, kõikidest haiglaravi vajavatest patsientidest on üle 60-aastased 229 inimest ehk 76 protsenti.Rahvastikuregistri andmetel laekus enim uusi positiivseid testitulemusi Harjumaale, kus koroonaviirusega nakatumine tuvastati 213 inimesel. 162 uutest Harjumaa haigusjuhtudest on Tallinnas.Ida-Virumaale lisandus 61, Pärnumaale 37, Tartumaale 31, Lääne-Virumaale 15, Põlvamaale 14, Läänemaale 13, Valgamaale 11 ning Viljandimaale kümme uut nakkusjuhtu. Raplamaale lisandus kaheksa, Saaremaale neli, Jõgeva- ja Järvamaale kaks ning Võrumaale lisandus üks uus nakatunu. Hiiumaale uusi nakkusjuhte ei lisandunud. Kaheksa positiivse testitulemuse saanul puudus rahvastikuregistris märgitud elukoht.Viimase 14 päeva haigestumus 100 000 inimese kohta on 363,2 ning esmaste positiivsete tulemuste osakaal tehtud testide koguarvust on kaheksa protsenti.Ööpäeva jooksul manustati 8714 vaktsiinidoosi, millest esmaseid kaitsesüste oli 4978. Vaktsineerimisi on tehtud kokku 346 940 inimesele, kellest lõpetatud vaktsineerimisega on 132 534 inimest.Üle 70-aastaste hõlmatus vähemalt ühe vaktsiinidoosiga on 62 protsenti. 70+ vanusegruppi on üle 60 protsendi vaktsineeritud kõikides maakondades, välja arvatud Ida-Virumaal.Kolmapäevaks on haiglates lõpetatud 7216 COVID-19 haigusjuhtumit 6943 inimesega ning viirusest on kokku tervenenud 114 033 inimest. "
err,18.05.2020 22:56,Välismaa,https://www.err.ee/1091385/president-lati-voiks-moelda-kriisiregulatsiooni-vajadusele,President: Läti võiks mõelda kriisiregulatsiooni vajadusele,"Läti presidenti on Lätis olnud kriisiajal tunda kõikjal. Ta pole küll ühelegi valitsuse liikmele ega kellelegi teisele näpuga näidanud, öeldes, et sina teed midagi õigesti või valesti, kuid ta on olnud otsustamise taustajõud ja aidanud rahvale selgitada asju, mida on esmapilgul raske mõista, vahendas ""Välisilm"".Kindlasti on Levits jälginud, kuidas täidetakse Läti põhiseadust - alates sellest, kas parlament võib kaugtöötada või mitte, ja lõpetades piirangute mõjuga rahvale.""President on üks riiklikest institutsioonidest, kes osaleb kriisi lahendamisel. Kriisi juhtimine on valitsuse ülesanne. Nii meie kui ka Eesti oleme parlamentaarsed vabariigid, kuid presidendi ülesanne on jälgida ja mõjutada poliitikat sel moel, et kõik otsused oleksid tasakaalus. Tuleb suhelda rahva ja valitsusega, kuidas paremini ja õigemini lahendada kriisi,"" selgitas levits.Tundub, et Balti riikidest kaugemal pole koostööga ehk nii hästi - iga riik tegutseb pigem omapäi kui naabritega arvestades. Presidendi roll on ka rahvusvaheline suhtlus ja Levits ei nõustu, et koostööd oleks praegu vähem kui kriisivälisel ajal.""Meil pole probleemi koostööga, kuid osades Euroopa riikides on olukord koroonaviirusega palju hullem - nakatumise levik on ulatuslikum. Seal on loomulikult riskantsem leevendada piiranguid kui meil, sest oleme suutnud leviku hoida madalal tasemel,"" rääkis Levits.Läti valitsuse istungid toimuvad juba mõnda aega kaugtöö vormis ja ka seimi liikmed on istungite ajal hajutatud parlamendihoonete erinevate ruumide vahel. Just presidendil tuli kriisiajal selgitada, et seimi kaugtöö on põhiseaduse järgi võimalik. Levitsi idee on ka see, et taastada Läti põhiseaduses kriisiaegne õigus võtta vastu seadusi.
										Eesti ja Läti president Astravetsi küsimuses selget positsiooni ei võtnud									""Meil on praegu üks olulisemaid küsimusi 81. peatüki taastamine põhiseaduses. See lubaks võtta valitsusel kriisiolukorras vastu seadusi parlamendiga konsulteerimata. Loomulikult peab parlament need seadused hiljem kinnitama. Meie jaoks on tähtis, et kriisiolukorras - olgu see selline kriis nagu praegu või eriolukord või sõjaseisukord - poleks valitsuse töö halvatud,"" rääkis Läti peaministri asetäitja, kaitseminister Artis Pabriks.Kriisijuhtimise korralduse üle saabki Läti presidendi meelest arutleda kriisiajal, sest kui kriisi pole, hajub see arutelu ära.""Kes mille eest vastutab? See on peamine. Kogu kriisi igapäevase juhtimise eest vastutab tervikuna valitsus. Terviseteenistus tegeleb nakatumise levikuga - koostab igapäevaseid ülevaateid ja kannab hoolt, et haiglais oleks võimalike koroonapatsientide jaoks kohti. Minu idee väitluste tulemusel on selline - kas vajaksime üleüldist kriisiregulatsiooni? Meie põhiseaduses seda pole. Paljudes teistes riikides on see määratletud, kuid meil mitte. Seetõttu tuleks mõelda, kas sellist kriisireguleerimise korda oleks vaja ka Lätil,"" rääkis Levits.""Kuid jutt ei käi selle kriisi lahendamisest - koroonaviiruse piiramiseks pole meil seda vaja. Kuid me ei tea ju, mis veel tulemas on. Nii et sisuliselt on see ennetav väitlus. Kas see meil toimub või mitte, on keeruline öelda. Kui teema on aktuaalne, siis selle üle arutletakse ja püütakse midagi ette võtta. Kui teema aga nii päevakorral pole, jääb see kõrvale. Kuid kui me soovime, et meil oleks hästi toimiv põhiseadus, mis töötab hästi igas olukorras, poleks halb selline lahendus sisse viia,"" ütles ta.Eelmise aasta juulis, kui Levitsist sai president, lubas ta Läti muuta sügavamaks õigusriigiks. Et Levits on 30 aasta eest vastu võetud taasiseseisvumise deklaratsiooni kontseptsiooni autor, võeti ta sõnu väga tõsiselt.""Üks küsimus, millega president tegeleb, on haldusreform. See meil Lätis toimub, et moodustada paljudest väikestest omavalitsustest suured. See on väga ulatuslik reform. Siis kõrgkoolide reform, mis peaks võimaldama tõsta meie kõrgkoolide taset. Siin on teiste seas heaks eeskujuks Tartu ülikool, mis on juba paljude aastate jooksul kiiresti arenenud. See on meie jaoks hea näide. Siis muidugi parteide rahastamine. Meil toimub see nüüd samuti riigieelarve kaudu ja sarnaneb Eestile. Varem meil see nii polnud ja loomulikult tekkis probleeme eraannetuste ja nende mõjuga poliitikale. Need on suurimad teemad, mis on praegu presidendi vaateväljas,"" selgitas Levits.Läti presidendi günekoloogist abikaasa tegi ka kriisiajal avalduse - ta kutsus rahvast arstidele oma nakatumise või kontaktide kohta mitte valetama. "
err,16.10.2020 23:53,Korvpall,https://sport.err.ee/1148208/sander-raieste-ja-baskonia-said-euroliigas-jagu-moskva-oblasti-himkist,Sander Raieste ja Baskonia said Euroliigas jagu Moskva oblasti Himkist,"Baskonia jäi küll avaveerandi järel kolme punktiga tagaajaja rolli, kuid vähendas vahe poolajapausiks ühele silmale, 35:36-le. Kolmandal veerandil visati vastaste 11 silma vastu 19 ning otsustaval neljandikul ei antud edu enam käest.Raieste sai mänguaega kaks minutit ja 32 sekundit. Selle aja jooksul eestlasel punktiarvet avada ei õnnestunud. Baskonia resultatiivseimad olid 20 punktiga Rokas Giedraitis ja Achille Polonara. Himki parim oli 17 silma visanud Vjatšeslav Zaitsev.Üllatuskaotused teenisid reedel Moskva CSKA ja Fenerbache. CSKA jäi kodusaalis alla Berliini Albale tulemusega 88:93 ning Fenerbache alistus kodus Müncheni Bayernile 71:75.Olympiacos teenis koduväljakul võidu Tel Avivi Maccabi üle tulemusega 85:82 ning Milano Olimpia sai jagu Madridi Realist 78:70.Tabelis hoiab Baskonia nüüd Kaunase Žalgirise järel teist kohta. Himki on viimasel ehk 18. positsioonil. "
err,10.06.2020 09:16,Tervis,https://novaator.err.ee/1100167/inimese-rakkudest-kasvatatud-maks-hakkas-roti-kehas-toole,Inimese rakkudest kasvatatud maks hakkas roti kehas tööle,"Alejandro Soto-Gutierrez Pittsburghi Ülikoolist ja ta kolleegid võtsid kõigepealt vabatahtlikelt inimestelt naharakke, muundasid need siis tüvirakkudeks ja kasvatasid neist mitut tüüpi maksarakke.Saadud maksarakud istutasid nad rotimaksa, millest olid enne eemaldatud kõik roti enda rakud peale pindmise koe, veresoonte ja sapijuhade. Siis siirdasid nad need vahetatud rakkudega maksad viide rotti, kes olid aretatud siiratud organeid mitte hülgama.Neli päeva hiljem uurisid teadlased lähemalt, kuidas maksal rotis läinud oli. Selgus, et kõigil viiel juhul oli maksa ühendus roti vereringega nõrk, kuid maks talitles siiski enam-vähem nagu maks ikka ja roti veres leidus valkaineid, mida inimese maks sünteesib.Soto-Gutierrezi sõnul ei ole saavutusel otsest praktilist rakendust, kuid nüüd on teada, et nii saab teha. Kaugem eesmärk on aga õppida kasvatama sel moel laboris ka inimese maksa, et seda siis mõnele maksavajajale siirata. Teadlaste eneste arvates läheb selleni veel vähemalt kümme aastat.Praegused tulemused on avaldatud ajakirjas Cell Reports.Teadusuudised on Vikerraadios eetris esmaspäevast laupäevani kell 8.35. "
err,27.11.2020 23:21,Jäähoki,https://sport.err.ee/1174606/tartu-valk-494-alustas-balti-jaahokiliigat-voidukalt,Tartu Välk 494 alustas Balti jäähokiliigat võidukalt,"Esmakordselt peetav Balti hokiliiga toob kuni pühapäevani kahel alagrupiturniiril Eestis ja Leedus jääle kuus jäähokiklubi, igast Balti riigist kaks. Valitsev Eesti meister Tartu Välk 494 võõrustab ühte turniiri kodusel Astri Arenal ja esimeses mängus alistati suurelt 10:4 mullune Leedu meistrivõistluste hõbe Kaunase hokiklubi. Võrdlemisi jõulises mängus realiseeris Tartu kodujääl võimalusi suurepäraselt ja võidule pandi alus 4:1 võidetud avakolmandikul. Neli Tartu klubi mängijat said enda nimele kaks väravat.""Peaaegu kõiki alguse ülekaalusid õnnestus hästi ära realiseerida. Ka viis-viie vastu saime hakkama. See tunne juba, et tuled teise riigi parima võistkonna vastu mängima annab erilise tunde. Kindlasti valmistusime ka rohkem ja lõpuks, kui see hetk on käes, siis see on eriline,"" rääkis Tartu Välk 494 ründaja Harri Koll intervjuus ERR-ile.Laupäeval kohtuvad Tartus omavahel Riia hokiklubi Mogo ja Kaunase meeskond. Tartu 494 mängib lätlastega pühapäeval kell 16. "
err,18.06.2020 16:09,Inimesed,https://menu.err.ee/1103950/naitleja-danny-masterson-arreteeriti-suudistatuna-kolme-naise-vagistamises,Näitleja Danny Masterson arreteeriti süüdistatuna kolme naise vägistamises,"44-aastast Mastersoni süüdistatakse kolme kahekümnendates naise vägistamises aastatel 2001–2003, kirjutab CNN.Vägistamisjuhtumid ei ole omavahel seotud, kuid need kõik leidsid aset näitleja Hollywoodi kodus. Lisaks väitsid veel kaks naist, et Masterson on neid varem seksuaalselt ahistanud. Neist ühe juhtumi kohta puudusid aga Mastersoni süüdistamiseks piisavad tõendid ja teisest juhtumist oli juba liiga palju aega möödas.Mastersoni advokaat Tom Meserau ütles, et vägistamissüüdistused ei vasta tõele. ""Me oleme kindlad, et kui kõik tõendid päevavalgele tulevad ja inimesi tunnistama kutsutakse, kuulutatakse Masterson süütuks,"" rääkis ta.Meserau lisas, et Masterson ja ta naine on sündmuste hargnemisest šokis, kuid neile pakub lohutust teadmine, et tõde tuleb ühel hetkel välja.Mastersoni kohtuprotsess toimub 18. septembril. Juhul, kui ta süüdi mõistetakse, võib teda oodata kuni 45 aastat vanglakaristust. "
err,07.11.2020 19:43,Tennis,https://sport.err.ee/1156405/zverev-alistas-taas-nadali-ja-kohtub-finaalis-medvedeviga,Zverev alistas taas Nadali ja kohtub finaalis Medvedeviga,"23-aastane Saksamaa esireket lõi poolfinaalis Nadali vastu 13 ässa ja murdis Hispaania legendi servi kolmel korral. Tund ja 40 minutit kestnud kohtumise järel olid tema võidunumbriteks 6:4, 7:5.Zverev alistas Nadali oma karjääris teist korda, ka mullusel ATP aastalõputurniiril oli ta hispaanlasest parem kahes setis, võites siis 6:2, 6:4.Pariisi Mastersi teises poolfinaalis võitis Medvedev Raonici vastu avaseti 38 minutiga 6:4, kuid pidi teises oluliselt rohkem vaeva nägema. Seal päästis ta kuus murdepalli seitsmest ja viis seti otsustavasse lõppmängu, mille võitis lõpuks 7:4.Zverev ja Medvedev on omavahel varem kohtunud kuuel korral, venelane on võitnud ainult ühe matši, kui alistas Zverevi mulluse Shanghai turniiri finaalis. "
err,09.09.2020 15:50,Elu,https://menu.err.ee/1132873/carole-baskini-eksabikaasa-kadumise-osas-vottis-sona-seni-vaikinud-tunnistaja,Carole Baskini eksabikaasa kadumise osas võttis sõna seni vaikinud tunnistaja,"Baskini teine abikaasa Don Lewis jäi kadunuks 1997. aastal, päev enne seda, kui ta pidi Costa Ricasse reisima, kirjutab Independent. Mees välja ei ilmunudki ja 2002. aastal kuulutati ta surnuks.Sellest, mis mehega juthus, on levinud erinevaid versioone, mille levikule aitas kaasa ka Netflixi sari ""Tiger King"". Mitmed arvavad, et Baskin tappis oma abikaasa ja võltsis ta testamendi, et ta varanduse endale saaks, ent Baskin on neid jutte kindlalt eitanud.Nüüd võttis aga CBS-i uues saates ""The Tiger King Mystery"" sõna Farr-Payne ja ütles, et ööl, mil Lewis kadus, saabus ta toonane abikaasa Kenny Farr hilja koju. Farr sõitis koju Lewise autoga, mille pagasiruumis olid mitmed relvad, mida mees väitis Lewisele kuuluvat.Kui naine talt relvade kohta päris, ütles mees, et ta lubas Baskinile neid mõneks ajaks enda juures hoida. ""Don on läinud. Ma ei taha, et sa temast räägiksid. Kui keegi midagi küsib, siis sa ei tea Donist midagi,"" ütles Farr naisele.Kui Lewis kaks päeva hiljem kadunuks kuulutati, hakkas Farr-Payne aimama, et midagi kahtlast on toimunud. Kuna Farr oli aga tihti vägivaldne ja hirmuäratav, ei julgenud naine kellelegi midagi öelda.Farr-Payne lisas ka, et umbes nädal hiljem ilmus tema verandale tabalukuga külmkapp, mis sama müstiliselt ka järsku kadus. Kui ta abikaasalt selle kohta küsis, vastas too, et naine ei peaks küsima küsimusi, mille vastuseid ta teada ei taha.Farr-Payne lisas ka, et abikaasa ähvardas kord, et kui ta teda maha jätta üritab, pistab ta naise hakklihamasinasse nagu Lewisegi.Baskin on varem öelnud, et ta andis Farrile relvad tükk aega pärast seda, kui Lewis kadunuks jäi ja et ta ei usu, et Farr võiks mehe kadumisega kuidagi seotud olla. Ta lisas ka, et armastab Farri kui oma poega. "
err,03.05.2021 15:48,Eesti,https://www.err.ee/1608199912/postimehe-nadalalopulisa-muutub-paksemaks,Postimehe nädalalõpulisa muutub paksemaks,"Esimene uuenenud nädalalõpulisa ilmub juba selle nädala laupäeval, 8. mail. ""Selle nimi saab olema Postimees Nädal. Arter ära ei kao, Arter on osa sellest,"" ütles Postimehe peatoimetaja Mart Raudsaar ERR-ile.Kuigi arutelu all oli võimalus, et Postimehe paberleht lõpetab esmaspäeviti ilmumise, siis Raudsaare sõnul jätkab leht ka esmaspäeviti ilmumist.""Eesti Postiga läbirääkimistel seda varianti me arutasime, aga kuna meile selle eest midagi eriti vastu ei pakutud, siis me ei näe praegu põhjust sellest loobuda,"" lausus Raudsaar. "
err,10.12.2020 11:03,Arvamus,https://www.err.ee/1202404/jaanus-karilaid-opositsioonil-ei-onnestu-kriisi-turjal-ratsutada,Jaanus Karilaid: opositsioonil ei õnnestu kriisi turjal ratsutada,"Kõigepealt tunnustan valitsust, mis on sidunud teadlased tugevalt oma poliitika kujundamisse mustrisse. See on oluline positiivne muutus Eesti poliitilises kultuuris. 2009. aasta kriis oli loomulikult teistsugune aga majanduseksperte valiti oma lähedusse toetavast ideoloogiast lähtuvalt. Praegu eelneb riigijuhtide otsustele sügav ja terviklik ekspertide hinnang.Vinduvas kriisi ei saagi kõigile meeldida. Hoida tasakaalupunkti majanduse tervise ja inimese tervise kaitse vahel ongi suur poliitiline kunst.Kui vaatame maksulaekumise näitajaid ja juhitaval hingamisel patsientide arvu, siis ei tohiks tunnustusega kitsi olla. Karmimad piirangud tulevad eelkõige seepärast, et mitte liiga suure löögi alla panna plaanilise ravi ootajaid.Asjalikke hinnanguid valitsuse otsustele saab anda ja objektiivseid kokkuvõtteid kriisi juhtimisest saab teha alles hiljem, kui on näha ka tulemusi.
										Karilaid: opositsioon ei käitu riigimehelikult									Kummaline ja piinlik on lugeda opositsioonitegelaste kärsitut ja argumenteerimata parastamist mõne kooli sulgemise pärast nädal varem või nädal hiljem, baaride külastajate üle või mõne muu ühiskondliku detailiga ilkumist. Seda kõike kannustab vaid poliitiline kius ja abitu viha.Ühiskondlike konfliktide võimendajad ajaloolise kriisi ajal peaksid tulevikus käima suure kaarega mööda riigimehe mõistest. Pole neil plaani ega visiooni.Sellises huupi lahmivas rapsimises unistab Reformierakonna aseesimees Jürgen Ligi veel Isamaa, sotside ja Reformierakonna valitsusest. Lasta kriisi ajal valitsusse haug, vähk ja luik – peaks küll olema suur soov Eesti riiki lammutada.Õnneks ei täitu Reformierakonna rahanduspoliitika käilakuju Jürgen Ligi dogmaatiline unistus kriisi ajal kriisi veelgi süvendada – ära võta laenu, kärbi palku, ära investeeri haiglatesse, teedesse, raudteeühendustesse. See pole positiivne alternatiiv. Riigimehelik, vastutustundlik lähenemine ei toeta kunagi suhtumist, mida halvem seda parem.  "
err,11.02.2021 19:45,Eesti,https://www.err.ee/1608106066/galerii-kaitsevaelased-ja-liitlased-harjutavad-talvist-sojapidamist,Galerii: kaitseväelased ja liitlased harjutavad talvist sõjapidamist,"Tänavusel õppusel Talvelaager on Scoutspataljoni kompaniidele allutatud liitlasüksuste tanki- ja pioneeriüksus, kes on õppuse raames arendamas kõikide tasemete ülemate sõjalist mõttemaailma.""Eesti kaitsmisel oleme tegutsemas ühtse rusikana ning seetõttu on tähtis juba rahuajal osata mõelda operatsioone planeerides nii sellele, kuidas parimal viisil integreerida liitlaste pakutavaid võimekusi erinevate tasemete üksuste plaanidesse, aga ka sellele, kuidas neutraliseerida rasketehnika nõrkusi,"" ütles Scoutspataljoni ülem kolonelleitnant Eero Aija.Liitlaste lahingugrupi ülem kolonelleitnant Jim Handfield ütles, et Tapal teenivate Ühendkuningriigi liitlasüksuse jaoks on õppus tähtis kolmel põhjusel.""Esiteks, olles osa Eesti kaitsmisplaanist, peavad meie sõdurid olema edukad ka väga nõudlikes talvetingimustes. Teiseks, koostalitlusvõime arendamine eeldab pidevat koosharjutamist, et lihvida erinevates tingimustes kasutatavaid protseduure, ning kolmandaks, minu sõdurid saavad tänu harjutamisele nende jaoks tundmatutes karmides oludes teadmisi enda võimetest ja usku, et nad saavad hakkama igas olukorras,"" loetles ta.Õppuse Talvelaager esimesel päeval ehk pühapäeval toimus pataljoni kokkuharjutamine, kus Scoutspataljoni kompaniidele etendasid vastasüksust nii liitlaste lahingugrupi kui pataljoni enda kaitseväelased. Teisipäevast olid liitlasüksused allutatud kompaniidele ning toimus talvistes oludes sõdimise harjutamine rühmatasemel. Õppus kulmineerub neljapäeval ja reedel toimuvate lahingutega, kus pataljoni kompaniid ja nende koosseisus tegutsevad luurekompanii ja Ühendkuningriigi kaitseväelased harjutavad konventsionaalset lahingutegevust üksteise vastu võideldes.  Ülekande alguseni jäänud Ülekanne on lõppenudOTSEKopeeri HTML kood.Jaga 12   00:00 / 00:00LiveLaadimine   "
err,13.10.2020 14:05,Eesti,https://www.err.ee/1146412/ratas-eesti-on-saamas-haiguse-puhangut-kontrolli-alla,Ratas: Eesti on saamas haiguse puhangut kontrolli alla,"""Niiviisi hindasime meie ühist pingutust koroonaviiruse leviku piiramisel Eestis olukorda valitsuses koos terviseameti ja teadusnõukoja esindajatega arutades,"" märkis Ratas.Viimaste päevade andmed kinnitavad peaministri sõnul, et Eesti on suutnud pidurdada viiruse levikut kõigis maakondades ja üle 50-aastaste ehk enim ohustatud inimeste seas.""Tähelepanu vajavad jätkuvalt haiguse puhang Harjumaal ja Ida-Virumaal ning nakkuse levimine töökohtades,"" lisas peaminister. ""Lähinädalad näitavad, kas uute nakatunute arv püsib samal tasemel, hakkab langema või tõuseb taas.""Ratase sõnul sai oodatud muutus võimalikuks tänu inimeste hoolsale, valvsale ja vastutustundlikule igapäevasele käitumisele: ""Just see määrab, kas koroonaviirust kontrollime meie või hoopis nakkus meid. Selleks, et nakkuse levik ja seega meie kõigi haigestumise oht väheneks veelgi, peame olema vähemalt sama valvsad kui viimase paari nädala vältel.""Viimase pooleteise nädala jooksul on Eestis koroonaviirusesse nakatumiste arv pidurdunud. Näiteks esmaspäeval alanud ööpäevaga tuvastati 25 koroonapositiivset, haigestumus 100 000 kohta kahe nädala jooksul langes 44,77 peale. "
err,24.04.2021 13:19,Välismaa,https://www.err.ee/1608189964/indoneesia-kinnitas-kaduma-lainud-allveelaeva-uppumist,Indoneesia kinnitas kaduma läinud allveelaeva uppumist,"Mereväe ülem Yudo Margono ütles, et allveelaeva Nanggala 402 otsingutel on leitud laevatükke ja esemeid, millest osa pärineb laeva sisemusest. Laupäeva varahommikuks olid suure tõenäosusega otsas ka laeva hapnikuvarud. Saksamaal ehitatud allveelaeva otsingutel osalesid sõjalaevad, lennukid ja sajad inimesed.""Kinnitame allveelaeva uppumist,"" ütles mereväe ülem ajakirjanikele. ""Leitud esemed ei oleks allveelaevalt välja pääsenud ilma välissurve või torpeedoheitja vigastuseta,"" lisas ta.Allveelaev kadus kolmapäeval Bali ranniku lähedal toimunud õppuste ajal.  "
err,14.10.2020 17:13,ETV uudised,https://www.err.ee/1146957/aktuaalne-kaamera-kell-17-00,Aktuaalne kaamera kell 17:00,
err,10.12.2020 17:06,Muusika,https://menu.err.ee/1204069/room-isiklikus-elus-toi-aneti-muusikasse-vunki-juurde,Rõõm isiklikus elus tõi Aneti muusikasse vunki juurde,"""Iga artisti muusika peegeldab üsna hästi seda, mis temas toimub. Ma arvan, et mina olen viimasel aastal märksa rõõmsam olnud, kui kaks aastat tagasi,"" rääkis Anett ""Vikerhommikus"" ja täpsustas, et on leidnud aega enda sisse vaatamiseks ja sisimas justkui koju jõudnud.Uus album ""Morning After"" sündis Võsul, kus asub Aneti maakodu, kuhu ta eriolukorras linnakärast eemale põgenes. ""Paar nädalat hiljem ma otsustasin, et vist on aeg teha väike elumuutus. Ma pakkisin end linnas kokku, andsin korteri ära ja kolisin Võsule,"" rääkis Anett.Kuigi suures plaanis on koroonapandeemia endaga mitmeid probleeme tulnud, on Anett isiklikus plaanis selle ajaga rahul. ""Väga isiklikus plaanis on see tõesti idüll. Mul on väga hea meel, et kõik on niimoodi läinud,"" sõnas Anett uuele elukohale, plaadile ja iseendaga veedetud ajale viidates.Albumil kõlavad lood on kõik inglise keeles, sest just selles keeles tunneb Anett end kirjutades vabamalt. Kord proovis ta aga ka eesti keeles kirjutada. ""Ma tegin kaasa ühes Red Bulli projektis, kus anti 48 tundi igale artistile kirjutada oma osa ühes loos. Red Bull Hit Express. See lugu pidi olema eestikeelne, mulle anti ette meloodia ja ma pidin kirjutama eestikeelsed sõnad sellele ja selle sisse laulma. Ma ütlen, et paras pähkel oli,"" meenutas Anett.Detsembris pidi Alexela kontserdimajas toimuma Aneti senise karjääri suurim kontsert, mis nüüd aga koroonaviiruse leviku tõttu hoopis maisse lükkus. ""See oleks pannud sellele aastale, sellele plaadile ja sellele pikale protsessile nii ilusa ja väärika punkti. Aga samas tõesti, ma arvan, et natuke ootmist ja võib olla me saame veel murevabamalt, rõõmsamalt ja ägedamalt seda teha,"" ütles Anett. "
err,24.06.2020 21:44,Välismaa,https://www.err.ee/1105556/pompeo-laanekalda-alade-annekteerimine-on-iisraeli-otsustada,Pompeo: Läänekalda alade annekteerimine on Iisraeli otsustada,"""Otsus laiendada iisraellaste suveräänsust nendele aladele on otsus, mis on iisraellaste teha,"" ütles Pompeo ajakirjanikele.Välisminister võttis sõna veidi pärast seda kui ÜRO ja Araabia liiga tegid ÜRO Julgeolekunõugu videokonverentsil Iisraelile üleskutse Läänekalda alade annekteerimisest loobuda.Iisraeli peaministril Benjamin Netanyahul on kavas annekteerimisega järgmisel nädalal algust teha.Palestiina välisminister: Iisraeli poolne annektsioon oleks kuriteguMistahes Palestiina territooriumi annekteerimine Iisraeli poolt oleks kuritegu, ütles Palestiina Omavalitsuse välisminister kolmapäeval ÜRO Julgeolekunõukogule ja hoiatas, et kui see juhtub, on sellel kohesed tagajärjed.""Ehkki kõik räägivad teelahkmel olemisest, on roolis kahjuks Iisrael ja ta ei peatu teelahkmel oma valikute hindamiseks,"" nentis ta.
										Palestiinlased pakkusid Iisraelile otsekõnelusi									""Iisrael näib olevat otsustanud ignoreerida suurt punast stoppmärki, mille rahvusvaheline kogukond elude päästmiseks püsti pani,"" lisas Al-Maliki.Iisraeli suursaadik ÜRO-s Danny Danon vastas talle palestiinlasi kritiseerides ja ütles, et nad keeldusid juudiriigiga läbirääkimisi pidamast.ÜRO ja Araabia Liiga ärgitasid Iisraeli annekteerimisplaanist loobumaÜRO ja Araabia Liiga tegid kolmapäeval ühisavalduse, kus kutsutakse Iisraeli loobuma plaanist annekteerida suur osa okupeeritud Läänekaldast.Üleskutse tehti ÜRO Julgeolekunõukogu videokonverentsil, kus osalesid mitme riigi ministrid.Tegu oli viimase rahvusvahelise kohtumisega enne 1. juulit, mil Iisrael plaanib annekteerimist alustada.""Ma kutsun Iisraeli valitsust oma annekteerimisplaanidest loobuma,"" ütles ÜRO peasekretär Antonio Guterres.Ta kordas ka poolehoidu kahe riigi lahendusele, mille järgi loodaks iseseisev ja jätkusuutlik Palestiina riik, mis jagaks Iisraeliga pealinnana Jeruusalemma.Araabia Liiga peasekretär Ahmed Aboul Gheit ütles, et annekteerimine hävitaks igasuguse lootuse rahule. "
err,14.10.2020 21:48,Käsipall,https://sport.err.ee/1147021/kasipalli-meistriliiga-tapa-sai-voidu-raasiku-mistra-ule,Käsipalli meistriliiga: Tapa sai võidu Raasiku/Mistra üle,"Tapalased kaotasid nädalavahetusel kaks kohtumist võõrsil, jäädes alla nii Balti kui ka meistriliiga arvestusse läinud mängudes Kehras ja Viljandis. Kolmandat võõrsilmängu järjest alustati teravalt – Vahur Oolupi kaks väravat ning Rail Ageni ja Artur Morgensoni tabamused viisid külalised 4:0 juhtima.Läks aega peaaegu seitse minutit, enne kui Kert Liinat kodumeeskonna poolel tabloolt nulli pühkis, kuid 14. minutil oli Tapa 7:2 ees. Vahepeal jäid mõlemad meeskonnad rünnakul hätta, pallid lendasid kas mööda või väravaraamide pihta ning oma panuse andsid ka väravavahid Kristian Käbi ja Mikola Naum.Tapa aktiivne kaitse oli siiski peamine, mis raasikulastele peavalu valmistas. Vähemuseski mängides suutsid külalised vastaseid kolm rünnakut järjest väravata hoida. Ei aidanud Raasikut ka tõsiasi, et neljast karistusviskest realiseeriti avapoolajal vaid üks. 26. minutil viis Martin Adamson Tapa juba 12:4 ette.
										Vahur Oolup: noorte pealetung ongi loomulik areng									Antti Rogenbaumi ja Patrick Padjuse väravate abil läksid meeskonnad puhkepausile 12:6 seisul. Tapal tuli teisel poolajal Naumi asemel väravapostide vahele 16-aastane Madis Valk, kes alustas ka tõrjega, kuid just rünnakul ei tahtnud tapalastel miski õnnestuda. Taavi Tibar ja Liinat vähendasid vahe neljale väravale.Siis võttis Tapal skoorimisvastutuse mängujuht Marten Saar ning uuesti saadi turvalisemalt eest. Kohtumine muutus vägagi lahtiseks – sama arv väravaid, mis esimesel pooltunnil, visati nüüd juba esimese 16 minutiga, kui Aleksander Oganezov tegi seisuks 22:14.Mõlemad meeskonnad andsid mänguaega kõigile palluritele ja Raasiku/Mistra juhendaja Jüri Lepp saatis platsile ka 16-aastase Arno Vare, kes Aruküla SK kasvandikuna sai nii meistriliigadebüüdi teha kodusaalis.Lähemale kui kuus väravat Tapa vastaseid ei lubanud ning lõpuvile kõlades saadi 31:22 võit. Ageni viskas seitse, Oolup kuus ja Saar viis väravat, kaotajate poolel tabas Liinat viis, Martin Nerut neli ja Tibar kolm korda.Järgmised mängud meistriliigas:21.10.  19.00  HC Kehra/Horizon Pulp&Paper – Raasiku/Mistra29.10.  19.00  Tallinn – Viljandi HC "
err,13.04.2021 10:15,Jalgpall,https://sport.err.ee/1608175804/evertoni-eurosarja-valjavaated-kahanevad,Evertoni eurosarja väljavaated kahanevad,"Tänavu üldiselt head mängu näidanud Evertoni võimalused eurosarja koht teenida hakkavad otsa saama, sest Meistrite liiga positsioonist jäädakse seitsme punkti kaugusele, kuigi üks kohtumine on neil varuks, ja ka viiendal kohal asuv Chelsea on viie punktiga ees.Everton võitis viimati märtsi alguses võõrsil West Bromwich Albionit 1:0, kuid kaotas siis võõrsil Chelseale 0:2 ja kodus Burnleyle 1:2. Enne viiki Brightoniga tehti kodus 1:1 viik ka Crystal Palace'iga.Teises esmaspäevases kohtumises alistas liigas eelviimasel kohal asuv West Bromwich Albion kodus Southamptoni 3:0.Tabelitipp: 1. Manchester City 74 punkti (32 mängust), 2. Manchester United 63 (31), 3. Leicester City 56 (31), 4. West Ham United 55 (31), 5. Chelsea 54 (31), 6. Liverpool 52 (31), 7. Tottenham Hotspur 49 (31), 8. Everton 48 (30). "
err,30.06.2020 13:40,Rallikross,https://sport.err.ee/1107491/soome-sai-taas-rallikrossi-mm-etapi,Soome sai taas rallikrossi MM-etapi,"Viimati peeti Soomes Kouvolas rallikrossi MM-etapp sarja avahooajal 2014. aastal, seejärel Soome enam kalendrisse ei mahtunud. Nüüd anti aga soomlastele uus võimalus.MM-sarja korraldajate plaanide kohaselt algab tänavune hooaeg 22. augustil Rootsis Höljese rajal, nädal hiljem võisteldakse Kouvolas ja 19.-20. septembril Riias.MM-sari on planeeritud kaheksale nädalavahetusele, nii Rootsi, Soome kui Läti etapid on planeeritud topeltetappidena ehk kokku on kavas 11 etappi.Korraldajate teatel võetakse kõikidel etappidel arvesse riigis kehtivaid reegleid koroonaviiruse tõkestamiseks ning vahetult enne etapi toimumist selgub, kas pealtvaatajad on lubatud. Soome etapi puhul on juba teada, et sinna pealtvaatajad ei pääse.Seni ainsa ehk 2014. aasta Soome MM-etapi võitis ameeriklane Tanner Foust, kes oli esimene ameeriklane, kes rallikrossi MM-etapi võitnud.Planeeritav 2020. aasta MM-kalender22.-23. august Rootsi etapp Höljeses29.-30. august Soome etapp Kouvolas19.-20. september Läti etapp Riias3.-4. oktoober Belgia etapp Spa ringrajal10.-11. oktoober Portugali etapp Montalegres17.-18. oktoober Hispaania etapp Barcelona ringrajal30.-31. oktoober Abu Dhabi etapp Yas Marina ringrajal12.-13. detsember Saksamaa etapp Nürburgringil "
err,07.10.2020 11:20,Välismaa,https://www.err.ee/1143960/leedus-118-uut-koroonapositiivset-kaks-inimest-suri,"Leedus 118 uut koroonapositiivset, kaks inimest suri","Leedu rahvusringhäälingu LRT teatel jätkavad Leedu koroonaviirusesse nakatumise numbrid kasvu.Möödunud ööpäevaga suri koroonaviiruse tõttu veel kaks inimest ning nüüd on kokku viirus nõudnud Leedus 101 inimese elu. 21 inimest on surnud muudel põhjustel, kuid neil oli ka koroonaviirus.Leedus oli koroonaviirusega nakatunud 5484 inimest, kellest 2600 on tänaseks täielikult paranenud. Eneseisolatsiooni on määratud enam kui 30 000 inimest.Leedu nakatumisnäitaja 100 000 inimese kohta on viimastel andmetel 55,4.Lätis lisandus 67 koroonapositiivsetLäti rahvusringhäälingu LSM andmetel lisandus möödunud ööpäevaga 67 koroonaviiruse saanud inimest.Lätis tehti kokku 4426 koroonatesti. Läti haigestumusnäitaja viimasel kahel nädalal 100 000 elaniku kohta kerkis 33,6-le.Viimase 24 tunni jooksul hospitaliseeriti kolm patsienti. Läti haiglates on koroonaravil kokku 34 patsienti, neist 29 mõõduka ja viis raskema haigestumusega.Soomes 120 haigestunutSoome rahvusringhääling Yle teatas, et möödunud ööpäevaga lisandus 120 uut koroonapositiivset.Kõige rohkem, 57 uut nakatumist registreeriti Helsingi piirkonnas. Helsingin Sanomate andmetel on Helsingi piirkonna viimase kahe nädala nakatumine 100 000 inimese kohta 60,5.Sellest kõrgem on nakatumisnäitaja Vaasas - 80,7, kus haigus on suurel kiirusel levinud noorte ja üliõpilaste ürituste ja pidude tõttu.Soome üldine nakatumisnäitaja kerkis 31,8-le.Kokku on Soomes tuvastatud koroonaviirus 11 049 inimesel. "
err,21.01.2021 23:18,Kergejõustik,https://sport.err.ee/1608081271/londoni-maratoni-korraldajad-ootavad-oktoobris-starti-50-000-jooksjat,Londoni maratoni korraldajad ootavad oktoobris starti 50 000 jooksjat,"Mullu korraldati võistus koroonaviiruse pandeemia tõttu ainult eliitklassi jooksjatele. Tänavu loodab võistluse korraldaja Hugh Brasher, et tänu vaktsiiniprogrammile saavad osalema tulla ka amatöörsportlased. Inglismaa valitsus loodab, et sügiseks saavad kõik riigi elanikud vaktsineeritud.Varasemalt on kõige rohkem Londoni maratonist osa võtnud 42 906 jooksjat, kes võtsid üksteiselt mõõtu 2019. aastal. Korraldajad ootavad üritusele samuti 750 000 pealtvaatajat ning appi 6000 vabatahtlikku.""Valitsuse sõnul on septembriks kõik elanikud vaktsineeritud. Londoni maraton toimub 3. oktoobril. Loodetavasti elame me selleks ajaks teistsuguses maailmas kui praegu,"" ütles Brasher BBC-le.Teist aastat järjest ei toimu Londoni maraton traditsioonilisel kuupäeval aprillis. Lisaks Londoni tänavatel jooksjatele loodavad korraldajad, et üritusest võtavad virtuaalselt üle maailma osa veel 50 000 inimest. Mullu osales virtuaalsel maratonil 38 000 jooksjat. "
err,11.05.2020 17:18,Välismaa,https://www.err.ee/1088466/venemaal-tousis-koroonaviirusesse-nakatunute-arv-ule-221-300,Venemaal tõusis koroonaviirusesse nakatunute arv üle 221 300,"Venemaa on nüüd nakatunute arvu poolest USA, Hispaania ja Suurbritannia järel maailmas neljas, vahendas ""Aktuaalne kaamera"".Koroonasurmi tuvastati möödunud ööpäeva jooksul Venemaal 94, mis tõstis ametliku ohvrite arvu 2009-ni.Enam kui pooled nakkusjuhtumitest ja koroonasurmadest registreeriti Moskvas. Pealinnast on saanud koroonaviiruse epitsenter Venemaal. "
err,05.05.2021 10:38,Eesti,https://www.err.ee/1121997/parnus-toimusid-laupaeval-gildipaevad-ja-aastalaat,"Ööpäevaga tuli juurde 430 nakatunut, suri kuus inimest","Suri kuus inimest, 58-aastane mees, 68-aastane mees, 73-aastane mees, 84-aastane mees, 86-aastane naine ja 90-aastane mees. Alates pandeemia algusest on Eestis viirusega surnud 1183 inimest.Ööpäeva jooksul avati haiglates uusi COVID-19 haigusjuhtumeid kokku 23 ja haiglaravil viibib 18 patsienti vähem kui teisipäeval ehk kokku on haiglates 301 inimest. Neist omakorda vajab intensiivravi 51 patsienti (päev varem samuti 51) ja juhitaval hingamisel on 38 inimest (päev varem 39).Koju saadeti 17 inimest (üks registreeriti tagantjärgi) ning 17 inimest viidi üle mitte-COVID-19 osakonda. Haiglaravi on kokku vajanud seitse protsenti haigete üldarvust. Haiglaravil olevate patsientide keskmine vanus on 68 aastat, kõikidest haiglaravi vajavatest patsientidest on üle 60-aastased 229 inimest ehk 76 protsenti.Rahvastikuregistri andmetel laekus enim uusi positiivseid testitulemusi Harjumaale, kus koroonaviirusega nakatumine tuvastati 213 inimesel. 162 uutest Harjumaa haigusjuhtudest on Tallinnas.Ida-Virumaale lisandus 61, Pärnumaale 37, Tartumaale 31, Lääne-Virumaale 15, Põlvamaale 14, Läänemaale 13, Valgamaale 11 ning Viljandimaale kümme uut nakkusjuhtu. Raplamaale lisandus kaheksa, Saaremaale neli, Jõgeva- ja Järvamaale kaks ning Võrumaale lisandus üks uus nakatunu. Hiiumaale uusi nakkusjuhte ei lisandunud. Kaheksa positiivse testitulemuse saanul puudus rahvastikuregistris märgitud elukoht.Viimase 14 päeva haigestumus 100 000 inimese kohta on 363,2 ning esmaste positiivsete tulemuste osakaal tehtud testide koguarvust on kaheksa protsenti.Ööpäeva jooksul manustati 8714 vaktsiinidoosi, millest esmaseid kaitsesüste oli 4978. Vaktsineerimisi on tehtud kokku 346 940 inimesele, kellest lõpetatud vaktsineerimisega on 132 534 inimest.Üle 70-aastaste hõlmatus vähemalt ühe vaktsiinidoosiga on 62 protsenti. 70+ vanusegruppi on üle 60 protsendi vaktsineeritud kõikides maakondades, välja arvatud Ida-Virumaal.Kolmapäevaks on haiglates lõpetatud 7216 COVID-19 haigusjuhtumit 6943 inimesega ning viirusest on kokku tervenenud 114 033 inimest. "
err,21.12.2020 07:00,Eesti Laul,https://menu.err.ee/1208713/joulukalender-kadri-voorand-labi-lume-sahiseva,"Jõulukalender | Kadri Voorand ""Läbi lume sahiseva""","Kadri esituses kõlab helge jõululaul ""Läbi lume sahiseva"". "
err,25.01.2021 18:48,Jalgpall,https://sport.err.ee/1608085852/ktp-ja-arbeiter-alustasid-aastat-voiduga-etar-sai-kaotuse,"KTP ja Arbeiter alustasid aastat võiduga, Etar sai kaotuse","Uueks hooajaks Soome kõrgliigasse tõusnud KTP eest skoorisid Aleksi Tarvonen ja Kimi Kolsi. Soome esiliigasse tõusnud PK-35 kasuks lõi värava Marko Koskinen, kirjutab Soccernet.ee.Mark Edur kuulus põhikoosseisu, kui tema koduklubi Veliko Tarnovo Etar kaotas Bulgaaria kõrgliigaklubidevahelise treeningkohtumise võõrsil Plovdivi Botevile 1:2. Etari jaoks oli see kolme tänavuse sõprusmängu peale esimeseks kaotuseks.Loe rohkem Soccernet.ee-st. "
err,03.03.2021 10:46,Inimesed,https://menu.err.ee/1608128755/gameboy-tetris-eesti-keeles-muusika-tegemine-on-minu-jaoks-vaga-raske,Gameboy Tetris: eesti keeles muusika tegemine on minu jaoks väga raske,"""Ma võin seda võrrelda sellega, et kui sul on nägemine halb ja sa üritad ilma prillideta lugeda, siis sul tähed lähevad häguseks ja siis kui paned prillid ette, on kõik parem. Minu jaoks need prillid ongi vene keeles kirjutamine,"" rääkis muusik ""Vikerhommikus"".""Ma kirjutan alati nii, et mõtlen mingid laused välja vene keeles ja siis üritan neid tõlkida. See teeb tegelikult protsessi palju raskemaks, sest igat asja ei saa otse tõlkida nii, et see ilu jääks alles,"" lisas ta.Roppuseid üritab Botšarov oma laulusõnades vältida, sest teeb enda sõnul üldiselt kerget muusikat, kuhu ebaviisakaid sõnu vaja ei ole.""Ma pole neid kunagi kasutanud, aga tegelikult roppused on ju lihtsalt sellised rõhud. Vahel on selline lause, mida on raske sõnastada, sest see rõhk on nii tugev ja see annab ju jõudu. Aga tegelikult neid ei pea ju olema,"" sõnas lõimujana tuntud Botšarov.Muusikat tehes Botšarov aga tegelikult lõimumisele ei mõtle – lihtsalt on kuidagi juhtunud, et teda sellega seostatakse.""Ma lihtsalt tahtsin oma muusikat teha ja tahtsin teha seda just Eestis. Selle jaoks ma tegin rohkem koostööd eestalstega, kui võib olla keskmine Eesti venelane teeb,"" ütles ta.Praegu töötab Gameboy Tetris aga koos Sander Mölderi ja PPA orkestriga uue loo kallal. Lugu ise on juba valmis, ent avalikuks saab see alles siis, kui ka muusikavideo valmis on. "
err,09.12.2020 08:36,Majandus,https://www.err.ee/1201165/vabu-ametikohti-jai-aastaga-veerandi-vorra-vahemaks,Vabu ametikohti jäi aastaga veerandi võrra vähemaks,"Vabade ja hõivatud ametikohtade koguarv oli 607 125. Vabu ametikohti oli kõige rohkem hariduse (1501), töötleva tööstus (1202) ning hulgi- ja jaekaubanduse (1158) tegevusaladel.Statistikaameti analüütiku Argo Tarkiaineni sõnul moodustas vabade ametikohtade määr ametikohtade koguarvust 1,4 protsenti. Kõikidest vabadest ametikohtadest 44 protsenti oli avalikus sektoris.""Kõige kõrgem vabade ametikohtade määr oli hariduse ning madalaim põllumajanduse ja mäetööstuse tegevusalal,"" ütles ta.Enamik vabadest ametikohtadest asusid Harju maakonnas (78 protsenti), sh Tallinnas (67 protsenti), järgnesid Tartu (6,1 protsenti) ja Ida-Viru maakond (4,6 protsenti). Vabade ametikohtade määr oli kõrgeim Harju- ja Valgamaal ning madalaim Põlvamaal.Kolmandas kvartalis võeti tööle 57 463 ja töölt lahkus 59 924 inimest. Tööjõu liikumist iseloomustav tööle võetud ja töölt lahkunute summa ehk tööjõu käive vähenes eelmise aasta kolmanda kvartaliga võrreldes protsendi võrra.""Tööle võetud ning ka töölt lahkunud inimeste arvu poolest olid eesotsas hulgi- ja jaekaubanduse, töötleva tööstuse ning hariduse tegevusalad. Tööandja algatusel lahkus ametist 8368 töötajat, mis moodustas 14 protsenti kõigist töölt lahkunutest,"" lisas Tarkiainen. "
err,22.02.2021 08:39,Jalgpall,https://sport.err.ee/1608118654/barcelona-kaotas-kodus-punkte-messi-joudis-uue-tahiseni,"Barcelona kaotas kodus punkte, Messi jõudis uue tähiseni","Lionel Messi realiseeris küll 32. minutil penalti, aga eelviimasel minutil õnnestus 11 meetri karistuslöök teenida ka Cadizil ja Aleix Fernandez ei eksinud.Alates hetkest, kui Sevilla lülitas 10. veebruaril Barcelona Hispaania kariksarjas välja, pole klubil kõige paremini läinud. Järgnevalt purustati La Ligas küll Alaves 5:1, aga eelmisel nädalal saadi Meistrite liiga kaheksandikfinaali avamängus kodus PSG-lt suur 1:4 kaotus, millele järgnes pühapäevane pettumus kohtumises Cadiziga.Tabelis 14. kohta hoidev Cadiz võis üle pika aja rõõmustada, kuna eelnevat oli meeskond kaotanud neli liigamängu järjest koondskooriga 3:15.Kodumeeskonna poolelt oli põhjust väikseks tähistamiseks Messil ja mitte üksnes värava tõttu - ta esindas Barcelonat Hispaania kõrgliiga kohtumises 506. korda ja see tähistab Barcelona rekordit. Argentiinlane ületas endise meeskonnakaaslase Xavi tippmargi.Tabelitipp: 1. Madridi Atletico 55 punkti (23 mängust), 2. Madridi Real 52 (24), 3. Barcelona 47 (23), 4. Sevilla 45 (22), 5. Real Sociedad 41 (24), 6. Villarreal 37 (24), 7. Real Betis 36 (24), 8. Levante 31 (24). "
err,04.06.2020 10:43,Eesti,https://www.err.ee/1097940/oopaevaga-lisandus-10-positiivset-testi,Ööpäevaga lisandus 10 positiivset testi,"Viimase ööpäeva jooksul analüüsiti Eestis 1027 haigust COVID-19 põhjustava SARS-CoV-2 viiruse esmast testi, millest üks protsent ehk 10 inimese testi tulemus osutus positiivseks, teatas terviseamet.4. juuni hommikuse seisuga vajab Eestis koroonaviiruse tõttu haiglaravi 20 inimest, juhitaval hingamisel pole ühtegi patsienti.Ööpäeva jooksul uusi surmajuhtumeid ei lisandunud, kokku on Eestis koroonaviirus nõudnud 69 inimese elu.Testitud on ligi seitse protsenti elanikkonnast, kolmes maakonnas – Harjumaal, Ida-Virumaal ja Pärnumaal – kasvab haigestumine endiselt.Neljapäevase seisuga on haiglast koju saadetud 342 inimest, lõpetatud 354 COVID-19 haigusjuhtumit. Tervenenud on 1663 inimest. Neist 1288 inimese haigusjuhtum on lõpetatud, 375 inimese puhul on positiivsest testist möödunud rohkem kui 28 päeva ja inimene ei viibi haiglaravil ning ootab tervenemise kinnitamist.Eestis on kokku tehtud enam kui 87 000 esmast testi, nendest 1 890 ehk 2,2 protsenti on olnud positiivsed. Suurem positiivsete osakaal on olnud Saaremaal (12,5 protsenti), Võrumaal (3,3 protsenti) ja Pärnumaal (2,6 protsenti).Terviseamet: nakatumiste arv on piirangute leevendamise taustal ootuspäraneViimasel paaril päeval on aktiivsete haigusjuhtude arv kahanemise asemel hoopis tõusnud - kolmapäeval seitsme, neljapäeval nelja võrra, ning hinnangu järgi on aktiivseid haigusjuhte kokku 90.Terviseameti hinnangul pole tegu indikaatoriga, et uus haigestumiste laine on tulekul.
										Ööpäevaga lisandus kuus positiivset testi									""Sellised kõikumised on tavapärased ja jälgida tuleb vähemalt 14-päevast perioodi. Viimase seitsme päeva aktiivsete haigete arv on hetkel samal tasemel kui eelneval seitsmepäevasel perioodil. Üldhaigestumus püsib meil stabiilsena,"" ütles ERR-ile terviseameti nakkushaiguste seire ja epideemiatõrje osakonna juhataja Mari-Anne Härma.Härma sõnul esineb uus nakkusjuhte nii Eestisse naasjate kui kohalike seas. ""Tõepoolest meie inimesed naasevad nii Soomest kui ka Rootsist. Nad tulevad välismaal haigestununa koju ja ravivad ennast siin terveks. Samamoodi lisandub haigusjuhte meile teadaolevatesse haiguskolletesse - nii perekolded kui ka hooldekodud,"" lausus ta.Härma sõnul on see kõik ootuspärane ja käib piirangute leevendamisega kaasas. Seetõttu ei kaalu ka terviseamet piirangute taaskehtestamise soovitamist. ""Me jälgime olukorda igapäevaselt ja praegu on haigestumise kiirus 0,3 protsenti ja püsib stabiilselt langustrendis. Seetõttu me hetkel ei ennusta, et haigestumus lähiajal kasvaks niipalju, et peaks mõtlema piirangute taaskehtestamisele. Piirangud on eelkõige olulised olukorras, kus haigestumus kasvab väga kiiresti ja võib tekkida oht, et meie haiglate toimepidevus võib saada häiritud,"" selgitas Härma.Kui nakkuse Eestis leviku alguses olid kõik tuvastatud juhud seotud reisimisega, täna moodustavad sissetoodud COVID-19 juhud 7,5 protsenti laboratoorselt kinnitatud juhtudest. Kõige rohkem juhte on seotud reisimisega Austrias (24 protsenti) ja Itaalias (17 protsenti) ja Soomes (16 protsenti).Viimased sissetoodud juhud on enamuses seotud reisimisega Rootsis ja Soomes. "
err,21.10.2020 10:50,Eesti,https://www.err.ee/1149441/mkm-tahaks-turvakaalutlustel-keelata-isikustamata-konekaardid,MKM tahaks turvakaalutlustel keelata isikustamata kõnekaardid,"Ministeerium toob elektroonilise side seaduse (ESS) muutmise seletuskirjas välja, et suurema osa kuritegeliku suhtluse jaoks kasutatakse anonüümseid kõnekaarte, kuid kaartide täielik keelustamine ei pruugi olla parim lahendus.""Mõnes riigis (näiteks Pakistan) on ettemakstud mobiiltelefoniteenuseisikustamine reguleeritud selliselt, et inimene peab end identifitseerima sideettevõtja juures hetkel, kui ta teenuse ostab. Sellega on püütud maandada riski, et lõppkasutajat tuvastada ei ole võimalik,"" seisab seletuskirjas.Lisaks on kirjas, et teise lahendusena võiks ID-kaardi, mobiili-ID, pangalingi või muu usaldusväärseks tunnistatud keskkonna kaudu identifitseerida kõnekaardi ning alles siis saaks seda kasutama hakata.Seega tekiks sideettevõtjatel kohustus siduda inimese andmed ostetud kõnekaardiga.
										Veebruariga lõppeb võimalus siseneda riigiportaali pangalingi kaudu									""Suurematest riikidest ei ole see kohustuslik näiteks USA-s, Kanadas, Mehhikos. Naaberriikidest puudub kohustus Soome, Rootsi, Läti ja Leedu puhul. Küll aga on enamus Lääne-Euroopast selle kohustuse sätestanud,"" toob ministeerium võrdluseks.Seletuskirjas seisab, et vajalike muudatuste tegemine võtaks sideettevõtjatel ligi poolteist aastat ning see läheks neile käibemaksuta maksma ligi 350 000 eurot.Kuna praegu deaktiveeritakse anonüümsed kõnekaardid poole aastajooksul, kui kasutaja ei ole teinud teenusele rahalist makset, siis oleks ettepaneku kohaselt enne muudatuse jõustumist soetatud teenuse aktiveerimise periood samuti pool aastat ehk 180 päeva. Suhtlusäpid peavad end registreerima sideteenuse osutajaksLisaks on kavas muudatus, mille tulemusel peaks numbripõhised suhtlusäpid nagu Skype, Viber ja WhatsApp end registreerima sideteenuse osutajaks.Neil tekiks kohustus tagada ühendus hädaabinumbriga ning neile rakenduks kõik ESS-i regulatsioonid, sarnaselt teistele sideteenuste pakkujatele.Seletuskirjas on välja toodud, et inimesed kasutavad neid rakendusi tavapärase kõnede tegemiseks ja sõnumite saatmiseks üha rohkem ning seetõttu oleks oluline need teatud määral võrdsustada teiste sideteenuste pakkujatega. "
err,07.01.2021 14:25,Arvamus,https://www.err.ee/1230502/harri-tiido-kuidas-grillida-diplomaate-ja-vastase-voitlejaid,Harri Tiido: kuidas grillida diplomaate ja vastase võitlejaid?,"2017. aasta detsembris siirdus vastselt USA Luure Keskagentuuri Euroopa salaoperatsioonide osakonna juhiks nimetatud Marc Polimeropoulos lähetusse Moskvasse, kus tal olid ees ka kohtumised Nõukogude eriteenistuste esindajatega.Pärast ühte kohtumist hotelli tagasi jõudes ja magama minnes ärkas ta järsku kohutava enesetundega – iiveldas, metsik peavalu ja kogu tuba käis ümber voodi ringi. Marc arvas, et on tegemist toidumürgitusega, kuid paar päeva hiljem samad sümptomid kordusid ja ta oli sunnitud kiirkorras ookeani taha tagasi pöörduma. Peavalud jätkusid, kuid arstid ei suutnud tuvastada, millega on tegemist. Marc oli sunnitud piiratud töövõime tõttu ametist lahkuma.See toimus Moskvas, kuid samal 2017. aastal pöördus arstide poole sarnaste sümptomitega rohkem kui 40 USA saatkonna töötajat Havannas. Sümptomid sarnanesid muide peaajupõrutuse omadega. Ja kõik kannatanud kirjeldasid ka sümptomite alguses kuuldud ülikõrge tooniga kummalisi helisid.Veel pool aastat hiljem, aasta 2018 alguses, kurtsid samade vaevuste üle USA konsulaadi töötajad teisel pool maakera, Hiinas, Guangzhous. Enamik sealseid töötajaid evakueeriti kodumaale.USA eriteenistused ei ole soovinud neist seikadest kuigi palju rääkida, kuigi mullu detsembri alguses ilmus USA Teaduste Akadeemia raport nende nähtuste kohta, kusjuures enne seda ilmusid augustis teated samalaadsetest nähtustest India sõjaväelastel, kes kontrollisid kahte mäetippu Hiina piiril vaidlusaluses piirkonnas. Sealgi hakkasid kõik üheaegselt oksendama, kaotasid tasakaalu ja said metsiku peavalu.
										Ametiühingute ja kohaliku võimu koostöö säilitab Venemaal status quo'd									Mainitud raport annab nüüdseks aluse sellele, millest meedia juba varem oli kirjutanud ja rääkinud – ilmselt on kõigil juhtudel tegemist suunatud energia relva kasutamisega. Põhimõtteliselt oleks see nagu suunatud mikrolaineahi.GrillimineNeid relvi töötasid USA ja Nõukogude Liit välja juba umbes 50 aastat tagasi, kuid nende kasutamisest on vähe teateid.Praeguseks avalikuks saanud andmeil olevat sovjeedid küll regulaarselt grillinud USA saatkonna töötajaid Moskvas. Ei ole senini selge, kas oli selle kiirituse põhjuseks soov mõjutada diplomaatide tervist või hoopis käivitada saatkonda peidetud pealtkuulamisseadmed või hoopis neutraliseerida saatkonna katusel olnud ameeriklaste endi pealtkuulamisantenne.Igal juhul olla see kõik kestnud pea 25 aastat kuni aastani 1979. Ja lõpp olla saabunud siis, kui saatkonna vastas paiknenud kortermajas juhtus müstiline tulekahju, mille järel langes kiirgusnäitaja nulli. Mõne aja pärast kiirgus taastus, kuid siis tuli uus müstiline tulekahju ja kiirgus kadus uuesti, siis juba jäädavalt.Meedias on tähelepanu juhitud seigale, et sellesse ajavahemikku jäänud USA suursaadikutest Moskvas kolm surid suhteliselt noorelt vähki.Havanna sündmuste juurde tagasi pöördudes tasub meenutada USA eriteenistuste tähelepanekut, et kiirgusrünnaku eel askeldasid nende saatkonna lähistel Venemaa eriteenistuste tegelased.USA-l enesel on kiirgusrelv olemas, see on küll pehmemas variandis ja mõeldud massirahutuste neutraliseerimiseks, kuigi kuulu järgi ei ole seda reaalses elus kasutatud. Suunatud energia relv oli USA-l ka Afganistanis, kuid kümme aastat tagasi viidi see sealt välja ilma, et seda oleks kasutatud.
										Margus Kuul: erioperatsioonide reservväelane on tänapäeva sissisõdur									""Hiina üksused olid aga sellel kõrgusel lahinguvõimetud ja eks siis otsustatigi indialased sealt kiirgusega välja kõrvetada.""Mis puutub aga selle relva kasutamist hiinlaste poolt indialaste vastu, siis siin ajas häda ilmselt härja kaevu, õigemini küll kõrgele mägedesse. Nimelt kontrollisid kahte 5,6 kilomeetri kõrgust mäetippu India mägielanikest sõjaväelased, kes olid selle kõrgusega harjunud. Hiina üksused olid aga sellel kõrgusel lahinguvõimetud ja eks siis otsustatigi indialased sealt kiirgusega välja kõrvetada.VastumeetmedIgal juhul on tegemist reaalses elus kasutusele võetud relvatüübiga, mis ei ole tappev, kuid potentsiaalselt inimest sandistav ning mille jälgi on raske tuvastada. Kolmel riigil peaks see võimekus olema – USA, Venemaa ja Hiina.Kuid kui juba ühtedel on, siis võivad teised riburada pidi järele jõuda. See aga tähendab, et kõigi riikide diplomaatilised esindused peaksid hakkama arvestama taolise surveavalduse võimalusega, ükskõik milline selle eesmärk oleks.Vastumeetmed saavad olla eeskätt tehnilised, räägitakse näiteks vastukiirguse kasutamisest, mis justkui nulliks ründava kiirguse, kuid kuna ma ei ole tehniline asjatundja, siis ei hakka seda teemat siinkohal arendama.Sama teema tõusetub ilmselt ka kaitsevägedes, kus meie puhul saaks ehk kasutada ameeriklaste kui liitlaste nõu – kui nad sellise suunatud mikrolaineahju on juba välja töötanud, siis kõigi eelduste kohaselt peaks neil olema aimu ka sellest, kuidas sellele värgile vastu astuda.Havannas ja Guangzhous toimunu viitab, et kõik diplomaatilised esindused veel valmisolekut end kaitsta ei oma, võib-olla ei eeldatud, et Kuubas ja Hiinas mingi selline võimekus on. Kuid insenerimõttel on taas ruumi end näidata.Viited lugemishuvilistele'Sonic attacks' suffered by US diplomats likely caused by microwave energy, government study says - CNNDownload: An Assessment of Illness in U.S. Government Employees and Their Families at Overseas Embassies | The National Academies Press (nap.edu)Cuba 'sonic attacks' changed people's brains, study suggests - CNNCIA chiefs are asking… Has Moscow been secretly microwaving our spies for years? | Daily Mail OnlineThe Mystery of the Immaculate Concussion | GQ "
err,02.04.2021 08:13,Korvpall,https://sport.err.ee/1608163933/treier-ei-suutnud-sassarit-meistrite-liiga-ellujaamismangus-voidule-aidata,Treier ei suutnud Sassarit Meistrite liiga ellujäämismängus võidule aidata,"Algviisikusse kuulunud Kaspar Treier sai mänguaega 26,7 minutit ja viskas kaheksa punkti (kahesed 1/5, kolmesed 2/3). Lisaks võttis ta viis lauapalli, tegi ühe vaheltlõike, kaks pallikaotust ja kolm isiklikku viga, kirjutab Korvpall24.ee.Sassari on vahegrupis nelja vooru möödudes ainsana võiduta, mis tähendab, et lootused veerandfinaali pääseda on kustunud. Bamberg asub kahe võidu ja kolme kaotusega kolmandal positsioonil. 6. aprillil peab Sassari ära vahegrupi eelviimase mängu, kui koduplatsil võetakse vastu Nymburk. "
err,05.11.2020 19:20,Jalgrattasport,https://sport.err.ee/1155825/22-aastane-belglane-teenis-vueltal-karjaari-esimese-suurtuuri-etapivoidu,22-aastane belglane teenis Vueltal karjääri esimese suurtuuri etapivõidu,"Sprinti 150 meetrit enne lõpujoont alustanud Philipsen suutis oma selja taga hoida sakslaseid Pascal Ackermanni (Bora-hansgrohe) ja Jannik Steimlet (Deceuninck-Quick Step). Võitja ajaks oli kuus tundi, 22 minutit ja 36 sekundit.Kuna varasemalt oli kokku lepitud, et ajad märgitakse protokolli seisu järgi, mis oli kolm kilomeetrit enne lõppu, siis said 84 võistlejat võitjaga sama aja, kuigi finišisse jõuti väikeste vahedega. See tähendab, et üldarvestuses suuri muutusi ei toimunud ning liidrina jätkab võistlust sloveen Primož Roglic (Team Jumbo-Visma), kes edestab kolm etappi enne velotuuri lõppu Richard Carapazi (Ineos Grenadiers) 39 ja Hugh Carthyt (EF Pro Cycling) 47 sekundiga. Räime meeskonna liider Dan Martin jääb Roglicist maha ühe minuti ja 42 sekundiga.Räim kaotas 15. etapil võitjale kaheksa minutit ja 30 sekundit ning Laas 11 minutit ja 22 sekundit. Kokkuvõttes jätkavad eestlased vastavalt 142. ja 143. positsioonil. Räim kaotab Roglicile 3:54.38 ja Laas 4:01.20.Etapa 15 - Stage 15 | #LaVuelta20???????? Vive el último kilómetro de la victoria de @JasperPhilipsen gracias a @CarrefourES???????? Live the last km. of Jasper Philipsen's victory thanks to @CarrefourES#CarrefourConLaVuelta pic.twitter.com/3KtDvjBm4a
— La Vuelta (@lavuelta) November 5, 2020 "
err,06.10.2020 19:20,Välismaa,https://www.err.ee/1143767/venemaal-on-koroonanakkuste-arv-tagasi-kevadisel-tasemel,Venemaal on koroonanakkuste arv tagasi kevadisel tasemel,"Ametlik näitaja on juba pea sama suur kui seni kõrgeim ööpäevane nakatunute arv, mis registreeriti mais.Moskva linnapea Sergei Sobjanini sõnul muutub epidemioloogiline olukord iga päevaga hullemaks. Vene pealinnas on viimase ööpäeva jooksul viidud haiglaravile juba üle tuhande inimese. Lisaks oli vaja uuesti avada kaks ajutist koroonahaiglat.Pandeemia teine laine räsib ka teisi Euroopa riike. Pariisis suleti teisipäeval linna kuulsad kohvikud ja baarid nakatumiste arvu piiramiseks vähemalt kaheks nädalaks.Veidi paremad uudised saabusid Taanist, kus teisipäevased 322 uut nakatunut tähistasid seni madalaimat ööpäevast näitajat pea kuu aja jooksul. "
err,15.04.2021 17:09,ETV uudised,https://www.err.ee/1608178948/aktuaalne-kaamera-kell-17-00,Aktuaalne kaamera kell 17:00,
err,29.01.2021 09:08,Korvpall,https://sport.err.ee/1608091264/euroliiga-kaotusseisust-valja-tulnud-barcelona-jatkab-liidrina,Euroliiga: kaotusseisust välja tulnud Barcelona jätkab liidrina,"Barcelona võitis kohtumise avaveerandi üheksa punktiga ja läks poolajaks kümne silmaga ette, kuid kolmandal veerandil suudeti võõrustajate 23 punktile vastata vaid kümne silmaga. Mängu võitja selgitati tasavägise neljanda veerandiga, kus viie silmaga jäi peale Hispaania klubi, kes kokkuvõttes võidutses napi kahe silmaga.Barcelona parimana viskas Nikola Mirotic 16 punkti ja tõi viis lauapalli. Cory Higgins panustas võitu 14 punktiga, 12 silma kirjutati Nick Calathesi kontole. Olympiakose eest viskas Shaquille McKissic 18 punkti, 12 silma tõi Vassilis Spanoulis.Tabeliliider Barcelonal on nüüd 23 mängust kirjas 17 võitu ja kuus kaotust. Mängu vähem pidanud Moskva CSKA (16-6) on teine, Milano Olimpia (15-7) kolmas. Olympiakos asub 11 võidu ja 12 kaotusega 11. tabelireal.Teised tulemused:Moskva oblasti Himki – Fenerbahce 76:107Milano Olimpia – Peterburi Zenit 82:76 "
err,27.10.2020 10:25,Raadiouudised,https://www.err.ee/1151790/ule-euroopaline-uhtne-alampalk-eestile-ei-sobi-utleb-tooandajte-keskliidu-juht-arto-aas,"Üle-euroopaline ühtne alampalk Eestile ei sobi, ütleb Tööandajte Keskliidu juht Arto Aas","Järgmisel nädalal peab Brüssel esitama direktiivi Euroopa alampalga kohta. Alampalk Euroopa Liidus peab olema vähemalt 60% mediaanpalgast ja 50% keskmisest palgast. Eesti jaoks tähendaks see alampalga tõusu rohkem kui saja euro võrra, selgitas Europarlamendi liige Yana Toom.
Eesti Tööandjate Keskliidu juht Arto Aas ettepanekut ei toeta ja eelistab, et alampalga suuruse üle otsustaks iga liikmesriik eraldi. "
err,13.02.2021 21:09,Jäähoki,https://sport.err.ee/1608108616/rooba-varavatest-jyp-ile-ei-piisanud,Rooba väravatest JYP-ile ei piisanud,"JYP kaotas võõrsil Hämeenlinna meeskonnale 2:3 (0:1, 1:1, 1:1). Mõlemad JYP-i väravad viskas arvulisest ülekaalust Rooba, kes viskas kaks väravat ühes mängus sel aastal juba teistkordselt.Rooba on nüüd sel hooajal visanud kokku tosin väravat ja andnud kuus tulemuslikku söötu ehk kogunud 33 kohtumisega 18 resultatiivsuspunkti.JYP-il tervikuna aga hästi ei lähe, sest kaotus Hämeenlinnale oli meeskonnale kuuendaks kaotuseks järjest ning meeskond on vajunud tabelis viimasele kohale. Seejuures Hämeenlinna on eelviimane. "
err,22.01.2021 13:58,Muusika,https://kultuur.err.ee/1608083017/tallinn-music-weekile-saabus-ule-tuhande-esinemistaotluse-63-riigist,Tallinn Music Weekile saabus üle tuhande esinemistaotluse 63 riigist,"Möödunud aasta novembrist kuni 20. jaanuari südaööni aset leidnud TMW esinemistaotluste vooru tulemus näitab kodu- ja välismaiste muusikute jätkuvat huvi festivali vastu ka pandeemiast tingitud piirangute tingimustes.Kõige rohkem taotlusi tuli Eestist. Võrreldes viimaste aastatega on tõusnud Lätist ja Leedust saabunud avalduste hulk, ent huvi TMW vastu püsib kõrgel tasemel ka juhtivates muusikatööstuse riikides nagu Ühendkuningriik, Itaalia, USA, Kanada, Rootsi  ja Jaapan. Jätkuvalt soovivad festivalil esineda ka kaugemate maade, sealhulgas Maroko, Guatemaala ja Mehhiko muusikud.TMW 2021 esinemistaotluste TOP 10 riikide kaupa:Eesti: 234Venemaa: 211Soome: 115Saksamaa: 72Itaalia: 56Läti: 52Leedu: 50Ühendkuningriik: 50Hispaania: 33Kanada: 32TMW muusikaprogrammi kinnitatakse laekunud avaldustest kuni 150 esinejat, kes avalikustatakse järk-järgult alates veebruari teisest poolest. Programmi koostab 30-liikmeline kuraatorite tiim, kuhu kuuluvad nii Eesti kui ka välisriikide muusikaorganisatsioonide esindajad. Tänavune programm keskendub valdavalt Eesti ning Baltikumi ja Põhjamaade talendile, muude välisriikide artiste kaasatakse vastavalt koroonaviiruse levikuga seotud olukorrale antud perioodil. Tallinn Music Week 2021 toimub 6.-9. maini erinevates klubides ja kontserdipaikades üle Tallinna. "
err,26.01.2021 10:00,Teadus 3 minutiga,https://novaator.err.ee/1608082954/varske-uuring-toob-valja-kohvi-kahjuliku-moju,Värske uuring toob välja kohvi kahjuliku mõju,"Töö eesmärk on tuua lisaselgust, milliste mehhanismide kaudu toitumine tervist mõjutab. Reaalsete toitumissoovituste jaoks on siiski tarvis põhjalikumaid uuringuid, milleks leitud tulemused teed sillutavad.Tahad tervislikumalt toituda, aga ei tea, mis ja miks ikkagi (eba)tervislik on? Tervisliku toitumise kohta on arvamusi seinast seina. Kui me teaksime täpset vastust küsimusele, kuidas mõjutab kehas toimuvat ühe või teise toidu või joogi pikemaajalisem tarbimine, siis oleks ehk selgem arusaam sellest, kuidas toitumisvalikuid langetada.Täit vastust ühe uuringuga on loomulikult keeruline saada, kui mitte lausa võimatu. Küll aga on põhjust arvata, et üks puuduv lüli, mis aitab osalist selgust tuua, on vere metaboliidid ehk veres ringlevad ainevahetuses osalevad biokeemilised ühendid. Sellised ühendid on mitmete teiste seas näiteks kolesterool ja omega-3 rasvhapped.Rasvade ainevahetusKäesolev töö keskendub peamiselt rasvade ainevahetusega seotud metaboliitidele. Sellest tuleneb ka üks piiranguid järeldustele. Kindlasti ei piisa vaid nende metaboliitide vaatlemisest täie pildi saamiseks, vaid vaja on ka edasisi uuringuid.Samas on vaadeldud metaboliite varasemalt seostatud rohkelt erinevate haigustega, teiste seas näiteks tüüp 2 diabeediga ja südameveresoonkonna haigustega. Seega võiks täpsete seoste teadmine aidata selgitada, millist teed mööda osade toidugruppide, näiteks kohvi või puuviljade, suurem tarbimine sääraselt tervist mõjutab.Saadud tulemused viitavad muu hulgas sellele, et pikemaajalisem suurem kohvitarbimine tõstab veres apolipoproteiin B, keskmise tihedusega lipoproteiinide (IDL) ja väga madala tihedusega lipoproteiinide (VLDL) tasemeid. Samuti mõjutasid need IDL ja VLDL osakestega seotud erinevaid näitajaid, näiteks nendes sisalduva ""halva"" kolesterooli taset.Väljatoodud metaboliite on omakorda seostatud kõrgema riskiga haigestuda südameveresoonkonna haigustesse. Varasemad uuringud on pigem näidanud kohvi kasulikku mõju tervisele. Värskete tulemuste põhjal on põhjust arvata, et vähemalt südameveresoonkonna haiguste kontekstis on kohvil ka selge kahjulik mõju olemas.Kasulik õlu?Alkoholi kahjulikku mõju on varem kirjeldanud erinevad uuringud. Neid kinnitab ka käesolev töö ühe huvitava erandiga: suurem õlletarbimine seostub kõrgema DHA (üks omega-3 rasvhapetest) tasemetega. DHA positiivset mõju tervisele on laialdaselt näidatud.Siinjuures on oluline märkida, et säärane omadus oli alkohoolsetest jookidest vaid õllel. Viimane viitab, et kasulik on siiski mõni muu õlle komponent, mitte selles sisalduv alkohol. Kas ehk võiks seega alkoholivaba õlu olla jook, millel puudub alkoholi kahjulikkus, kuid on olemas õllele omane kasulik mõju? See on hea ja huvitav hüpotees tulevasteks uuringuteks.TaimetoitlusÜha enam populaarsust kogub taimetoitlus. Antud uuringu valguses peaksid selle dieedi valinud hoolikamalt jälgima, kui palju saavad nad toiduga omega-6 rasvhappeid. Nimelt on varem näidatud, et taimetoitlus vähendab omega-3 taset veres. Oluline on siinkohal omega-3/omega-6 omavaheline suhtarv, mille normist madalamaid tasemeid on seostatud mitmete haigustega.Siinse uuringu tulemused viitavad sellele, et taimetoitlus tõstab veres omega-6 rasvhapete taset. Seega võib taimetoitlastel tekkida probleem tervisliku omega-3/omega-6 tasakaalu saavutamisega. Küll tuleb siinkohal märkida, et toitumis- ja tervisesoovituste andmiseks on vaja täpsemaid uuringuid.Mendeli randomiseerimineKäesolevas uurimuses kasutatakse võrdlemisi hiljuti laiemalt kasutusele võetud meetodit nimega Mendeli randomiseerimine. Kõige parem oleks antud seoseid muidugi vaadelda randomiseeritud kliinilisete uuringutega. Need on enamasti aga väga kallid ja sageli ka ebaeetilised. Seda viimast näiteks olukorras, kui huviobjekt on alkoholi mõju verenäitajatele.Randomiseeritud uuringu alternatiivina saabki kasutada Mendeli randomiseerimist. Keskse ideena jagatakse inimesed juhuslikkuse alusel katsegruppidesse juba sündides ja see informatsioon sisaldub meie geenides. Selliselt ongi taolise meetodi lähteandmeteks toorandmete asemel kahe erineva uuringu tulemused.Neist üks uuris toidutunnuste seoseid geenidega Suurbritannia biopangas, kasutades andmeid enam kui 400 000 inimese kohta. Teises uuringus analüüsiti vere metaboliitide seoseid geenidega, kasutades üle 20 000 inimese andmeid erinevatest biopankadest.Kasutatud meetodi eelis võrreldes tavaliste seoseuuringutega on võime näidata, millised seosed on potentsiaalselt põhjuslikud. Küll aga on põhjusliku seose kinnitamiseks ja reaalsete toitumissoovituste andmiseks vaja viia läbi randomiseeritud kliinilised uuringud. Viimaseid on parem planeerida, kui Mendeli randomiseerimise meetodiga on üles leitud, millistes seostes võib põhjuslikkus peituda.Mõistlikkuse printsiipKui tulevased põhjalikumad uuringud kinnitavad kohvi kahjulikku mõju veres ringlevale ""halva"" kolesterooli tasemele, annaks see selge signaali näiteks nendele, kellel on muudel põhjustel kõrgem risk südameveresoonkonna haigusteks. Võib-olla oleks mõistlik see lisatass kohvi siiski joomata jätta? Sarnaselt, kui leiab kinnitust alkoholivaba õlle kasulikkus, on selles potentsiaali uueks heaks karastusjoogiks, mida süümepiinadeta tarbida.Üks on aga kindel: kõikide toidugruppide tarbimisel tasub jääda mõistlikkuse piiresse. Tassi kohvi joomata jätmine ei asenda mitmekesist toitumist.Meie saadud tulemusi pole avaldatud veel eelretsenseeritud teadusajakirjas, kuid nendega on võimalik tutvuda võrguvaramus bioRxiv.Artikkel ilmus Eesti Teaduste Akadeemia korraldatava konkursi ""Teadus 3 minutiga"" raames, mille pidulik finaal toimub 5. veebruaril.  
				Tartu Ülikooli geenivaramu doktorant Nele Taba.
				Autor/allikas: Erakogu
			 "
err,09.03.2021 09:45,Eesti Laul,https://menu.err.ee/1608135586/uku-suvistele-toi-eesti-laulu-superfinaalis-voidu-24-081-haalt,Uku Suvistele tõi Eesti Laulu superfinaalis võidu 24 081 häält,"Eesti Laulu finaali superfinaali võitis Uku Suviste silmapaistva eduga. Teisele kohale jõudnud Sissi poolt hääletati 14 968 korda, kolmanda koha pälvinud Jüri Pootsmann sai 12 776 häält.  
				EL finaal
				Autor/allikas: ERR
			Finaalsaate esimese vooru rahvalemmikute esikolmik oli Uku Suviste (11 393 häält), Koit Toome (6779 häält) ja Jüri Pootsmann (6193 häält). Kokku hääletati esimeses voorus 55 956 korda, edasine pingerida oli järgnev: Redel (5160 häält), Suured tüdrukud (5002 häält), Kadri Voorand (4966 häält), Andrei Zevakin ja Pluuto (4944 häält), Sissi (4186 häält), Ivo ja Robert Linna koos Supernovaga (2030 häält), Egert Milder (1871 häält), Hans Nayna (1754 häält) ja Karl Killing (1678 häält).Superfinaali koosseisu otsustas rahvahääletus ja žürii edetabel. Žüriilt sai enim punkte Sissi, talle järgnesid Andrei Zevakin ja Pluuto ning Karl Killing. Žürii edasine edetabel kujunes järgmiselt: Jüri Pootsmann, Hans Nayna, Kadri Voorand, Koit Toome, Uku Suviste, Suured tüdrukud, Egert Milder, Ivo ja Robert Linna koos Supernovaga, Redel.Poolfinaalides sai enim telefonihääli Uku Suviste, kelle poolt helistati teises poolfinaalis 6291 korda. Esimeses poolfinaalis sai enim hääli Koit Toome (2873 häält). Koit Toome sai esimeses poolfinaalis enim punkte ka kodumaiselt žüriilt, teises poolfinaalis oli žürii lemmik Jüri Pootsmann.Esimese poolfinaali paremusjärjestus pärast esimest vooru: Koit Toome, Ivo ja Robert Linna koos Supernovaga, Egert Milder ja Karl Killing. Telefonihääletusega lunastasid edasipääsu esimesest poolfinaalist Andrei Zevakin ja Pluuto (1593 häält) ning Hans Nayna (1083 häält).  
				EL 1. poolfinaal
				Autor/allikas: ERR
			Teise poolfinaali paremusjärjestus pärast esimest vooru: Jüri Pootsmann, Kadri Voorand, Uku Suviste ja Suured tüdrukud. Teises poolfinaalis hääletasid inimesed edasi Redeli (2600 häält) ja Sissi (2451 häält).  
				EL 2. poolfinaal
				Autor/allikas: ERR
			 "
err,01.02.2021 10:35,Eesti,https://www.err.ee/1608093610/oopaevaga-lisandus-367-koroonapositiivset-suri-kolm-inimest,"Ööpäevaga lisandus 367 koroonapositiivset, suri kolm inimest","Suri kolm koroonaviirusega nakatunud inimest - 90-aastane naine, 74-aastane mees ja 73-aastane naine. Kokku on Eestis surnud alates pandeemia algusest 422 koroonaviirusesse nakatunud inimest. Ööpäeva jooksul avati haiglates uusi COVID-19 haigusjuhtumeid kokku 25. Haiglaravi vajab 418 patsienti ehk kümne võrra enam kui ööpäev varem. Juhitaval hingamisel on 23 ja intensiivravil 38 patsienti.Rahvastikuregistri andmetel laekus enim uusi positiivseid testitulemusi Harjumaale, kus koroonaviirusega nakatumine tuvastati 138 inimesel. Neist omakorda 106 Tallinnas.Ida-Virumaale lisandus 55, Tartumaale 41, Pärnumaale 29, Järvamaale 22, Võrumaale 16, Viljandi-, Rapla-, ja Lääne-Virumaale 12 nakatumist.Jõgevamaale tuli juurde kuus, Saaremaale viis, Põlvamaale neli, Läänemaale kolm, Hiiu- ja Valgamaale kaks uut nakkusjuhtu.Kaheksa positiivse testitulemuse saanul puudus rahvastikuregistris märgitud elukoht.Viimase 14 päeva haigestumus 100 000 inimese kohta on 544,6 ning esmaste positiivsete tulemuste osakaal tehtud testide koguarvust 10,9 protsenti.Eestis on COVID-19 vastu vaktsineerimisi tehtud 28 186 inimesele, kaks doosi on saanud 9597 inimest. "
err,14.11.2020 14:40,Eesti Laul,https://menu.err.ee/1159115/tutvume-el-i-poolfinalistiga-kristin-kalnapenki-lugu-sai-alguse-kitarriplonnist,Tutvume EL-i poolfinalistiga | Kristin Kalnapenki lugu sai alguse kitarriplõnnist,"Kalnapenk elas 11,5 aastat Hispaanias ja seepärast pole ta eestlastele ka lauljana tuttav. Laulmisega tegeles ta Hispaanias. ""Ma olen tahtnud kõike seda ka maailmaga jagada, nii et ma teen muusikat ja see ongi minu elu.""Loo teine autor Hannes Agur Vellend ütles, et see oli umbes poolteist aastat tagasi, kui ta ühe sõbraga stuudios kitarri mängides aega veetis ja juhtus midagi huvitavat plõnnima, mida ta nelja sekundi jagu salvestas ja pea aastaks ootele jättis.""Üks teine inimene stuudios käis kuulamas mu kontserti ja rääkis, et tal on üks äge tšikk laulma pakkuda, et kutsume külla ja vaatame, kas saab koostööd teha."" Kalnapenki teadis Vellend enda sõnul tegelikult juba muusikaakadeemiast, kuigi nad kunagi ühtegi sõna polnud üksteisega vahetanud.""Hakkasime demosid sirvima ja sealt jäi see neljasekundiline demo meile kõrva,"" meenutas Vellend.Lugu räägib Kalnapenki sõnul maailmarahust ja sellest, kust leida tuge. ""Seal on lause, et me võime rääkida asjadest, mis meid hirmutavad, aga see ei pea olema negatiivne. See võib olla positiivne, näiteks armastus või surm, mis lihtsalt eluga kaasneb. Ma tahtsin tuua ka tähelepanu väikestele asjadele, mis elus iga päev toimuvad."" "
err,26.03.2021 10:23,Keskkond,https://novaator.err.ee/1608155848/soojenevas-arktikas-sahvib-aikest-uha-sagedamini,Soojenevas Arktikas sähvib äikest üha sagedamini,"Robert Holzworth Ameerika Ühendriikidest Seattle'ist Washingtoni Ülikoolist ja ta kollegid uurisid ülemaailmse äikeseandurite võrgustiku kogutud andmeid.Nad tuvastasid, et 2010. aasta suvel lõi 65. laiuskraadist põhja pool välku 35 000 korda. Kümme aastat hiljem, ehk 2020. aastal lõi välku aga tervelt 250 000 korda. Suurem osa sest kasvust tuli ette Siberis.Kümne aasta jooksul on kasvanud ka äikeseandurite arv, mistõttu jääb seadmetel vähem pikselööke märkamata, kuid seda püüdsid teadlased oma arutluskäigus ka arvesse võtta.Holzworth ja ta ameeriklastest ning uusmeremaalastest kaasautorid kirjutavad ajakirjas Geophysical Research Letters, et temperatuuri tõustes sageneb Arktikas rünksajupilvede teke.Kui neis pilvedes väikesed jääkristallid üksteisega põrkuvad, siis omandavad nad elektrilaengu. Kui laetud kristalle koguneb suur hulk, siis võib pinge laheneda pikselöögiga.Äike võib aga süüdata õrnade ökosüsteemidega arktilistel maastikel tulekahjusid, samuti lüüa sisse laevadesse, mis üha jäävabamais vetes kurseerivad.Uuringutulemus ei anna siiski alust kindlalt väita, et äikese sagenemise on põhjustanud Arktika suvede soojenemine. Kuid nii võib arvata, sest soojema õhuga teatakse üldiselt sagedamini pikseilma ette tulevat.Teadusuudised on Vikerraadios eetris esmaspäevast reedeni ca kell 8.35 ja laupäeval ca kell 8.25 "
err,09.10.2020 22:32,Majandus,https://www.err.ee/1145205/usa-kehtestas-18-riigile-korge-tollimaksu-alumiiniumile,USA kehtestas 18 riigile kõrge tollimaksu alumiiniumile,"Kaubandusminister Wilbur Rossi sõnul ei ole Hiina tollinimekirjas, kuid on siiski osaliselt süüdi ülevoolavas alumiiniumlehtede impordis, mis võib õõnestada kohalikke tootjaid.""Mis tegelikult juhtub, on see, et Hiina ülemäärane tootmisvõimsus ujutab üle teised turud. See omakorda viib sealse toodangu lükkamisele meie turule,"" ütles Ross Fox Business Networkile.""See on väga keeruline ülesehitus, kuid lõpptulemus on see, et USA-s on palju dumpingut ja see on see, millele me vastu seisame.""Saksamaale ja Brasiiliale kehtestatakse vastavalt 353-protsendine ja 137-protsendine impordimaks. USA importis neist riikidest mullu vastavalt 287 miljoni ja 97 miljoni väärtuses alumiiniumi.Otsus tähendab, et Ühendriigid hakkavad tollimaksu importijatelt koguma kohe, et korvata tootmishinnale alla jäävat müügihinda.Otsus võidakse ümber pöörata veebruari lõpus ja selle peab üle vaatama USA rahvusvahelise kaubanduse komisjon. "
err,11.07.2020 08:03,Eesti,https://www.err.ee/1111719/inimesed-on-tanavu-investeerimiskelmidele-kaotatud-1-5-miljonit-eurot,"Inimesed on tänavu investeerimiskelmidele kaotatud 1,5 miljonit eurot","Kõige rohkem juhtumeid on registreeritud jaanuaris, mil neid oli 17, võrdväärselt juhtumeid oli ka juunis (15). Samas registreeriti mais ainult viis juhtumit.Põhja prefektuuri kriminaalbüroo juht Urmet Tambre ütles ERR-ile, et aprill ja mai andsid lootust, et enam nii kergelt petuskeemide ohvriks ei langeta, kuid juuni tõestas jälle vastupidist.""Juunis registreerisime mitu juhtumit, kus näiline investeerimine sai tegelikult alguse juba mitu kuud varem ning inimesed said nüüd aru, et tegemist on pettusega. Võimalik, et koroonaviiruse levikust tingitud majanduslik ebakindlus sundis inimesi oma rahaga ettevaatlikumalt ümber käima,"" ütles Tambre.Osavad petturid suunavad inimesi laenu võtmaTambre selgitas, et enamasti võtavad kelmid inimesega ühendust telefonitsi, kuid vahel langevad inimesed ka internetireklaamide ohvriks ning alustavad petistega ise suhtlust. Tambre sõnul sai aga laiaulatuslik pettustelaine alguse paar aastat tagasi.""Kelmid helistavad valimatult kõigile, kelle kontaktid neil on ning tegelikult ei oma tähtust, kui palju on inimesel raha. Alguses kutsutakse katsetama näiteks saja euroga. Inimesele näidatakse arvutiekraanil, kuidas raha platvormil kiiresti kasvab ja juba järgmiseks päevaks on sajast eurost saanud 130,"" ütles Tambre.Lisaks on petturid Tambre sõnul tihipeale ka inimesi julgustanud laenu võtma ja lubanud, et raha teenitakse mitmekordselt tagasi.""Kelmide eesmärk on inimest võimalikult kaua konksu otsas hoida ning võtta kõik, mis võtta annab,"" sõnas Tambre ja lisas, et strateegiliselt kiirusatakse ka inimesi, et neile ei jääks aega mõtlemiseks.Petturite ohvriteks langevad inimesed üle Eesti, olenemata vanusest.Ligipääs pangakontole määrab edasise suhtelmisstrateegiaTambre sõnul on petiste eesmärgiks võtta üle inimese arvuti, paludes alla laadida kaugjuhtimisprogramm AnyDesk või TeamViewer. Läbi selle saavad nad ligipääsu inimese andetele ja pangakontole, mille järgi saab otsustada, kuidas inimesega edasi suhelda ja kui n-ö tulukas ta on, ütles Tambre.""Kelmid suhtlevad telefonis väga otsusekindlalt ning kui kuulevad inimeses kahtlust, siis rõhuvad emotsioonidele, öeldes, et nii ei saagi kunagi rikkaks. Tihti kannatanud lihtsalt ei julge kõnet katkestada,"" sõnas kriminaalbüroo juht.Tambre sõnul on oluline, et inimesed annaksid kohe pettusest politseile teada, sest enamasti tegutsevad petised välismaal ning nende tabamise taga on rahvusvaheline koostöö.PPA soovitab inimestel olla väga tähelepanelikPPA andmetel kasutavad petised praegu veebisaite nagu liquidamp.com, financingfifty.com ja mora-global.com.Lisaks paneb PPA inimestele südamele, et nad sellistesse pakkumistesse ettevaatlikult suhtuks, teavitaks kohe politseid kahju saamisest, ei jagaks oma andmeid võõrastele ning kahtlase telefonikõne korral blokeeriks helistaja telefoninumbri ning helistaks PPA infoliinile numbril 6123000. "
err,10.01.2021 08:19,Korvpall,https://sport.err.ee/1234165/lamelo-ballist-sai-nba-aegade-noorim-kolmikduubli-sooritaja,LaMelo Ballist sai NBA aegade noorim kolmikduubli sooritaja,"19-aastase Balli arvele kogunes 22 punkti, 12 lauapalli ja 11 resultatiivset söötu ning ta ületas 177 päevaga Markelle Fultzile kuulunud senise rekordi.""Selline ei näe välja 19-aastane uustulnuk,"" kommenteeris Hornetsi peatreener James Borrego. ""Sellist asja näeb harva.""Ball ise võttis õhtu kokku järgnevalt: ""Ma elan oma elu ja tean, milleks võimeline olen, nii et selline värk mind ei kõiguta. Ma teadsin, et see pidi juhtuma.""Leedulasest ääremängija Domantas Sabonis viskas 28 punkti ja kogus lausa 22 lauapalli, aga Indiana Pacers kaotas kodus Phoenix Sunsile 117:125 (32:30, 21:26, 34:34, 30:35).Viie võidu järel sai hooaja esimese kodukaotuse Philadelphia 76ers, kes jäi alla Denver Nuggetsile 103:115 (26:28, 25:30, 21:35, 31:22).Tulemused: Philadelphia - Denver 103:115, Charlotte - Atlanta 113:105, Indiana - Phoenix 117:125, Washington - Miami 124:128, Milwaukee - Cleveland 100:90, Minnesota - San Antonio 122:125, Dallas - Orlando 112:98, Sacramento - Portland 99:125. "
err,06.07.2020 11:20,Võrkpall,https://sport.err.ee/1109711/saaremaa-vorkpalliklubi-jatkab-tegevust,Saaremaa Võrkpalliklubi jätkab tegevust,"""Möödunud hooaeg oli raske kogu maailma spordis, samuti ka meil. Seetõttu oli vahepeal jätkamine ka meie jaoks küsimärgi all ja ega keegi meist ei tea, mida toob järgnev hooaeg. Kuid igale langusele järgneb ükskord tõus,"" teatab Saaremaa VK pressiteates.""Möödunud periood oli keeruline kõigile ja on mõjutanud ka meie klubi presidenti Toivo Alti. Sellega seonduvalt astub Toivo Alt isiklikel põhjustel aktiivsest klubitööst ajutiselt eemale, mis ei tähenda, et ta klubiga seotuks ei jää ka praegusel perioodil.""""Klubi presidendi rolli täidab Toivo naasmiseni tema sugulane Ivar Alt ja mis veelgi olulisem, tagab ta juba sõlmitud toetuslepingute alusel ka klubile piisava eelarve, et klubi saaks seatud eesmärke täita."" ""Kes on treenerid ja millises koosseisus klubi uuel hooajal mängib anname teada jooksvalt järgnevate nädalate jooksul. Rohkem infot juba lähipäevil.""Tänavu märtsis tegi Saaremaa Võrkpalliklubi ajalugu, jõudes CEV Challenge Cupi eurosarjas esimest korda veerandfinaali, kus kohtuti Milanoga. Vastasseisu mõlemad kohtumised peeti koroonaviiruse puhangu tõttu Kuressaares, kuid sealt sai alguse suurem viiruse levik, mistõttu jäeti kohalik võrkpallihooaeg pooleli.2017. aastal asutatud võrkpalliklubi tuli eelmisel hooajal Eesti-Läti liigas teiseks ja Eestis kolmandaks. Aasta varem krooniti Saaremaa esmakordselt Eesti meistriks. "
err,19.12.2020 21:04,ETV uudised,https://www.err.ee/1213822/viipekeelsed-uudised,Viipekeelsed uudised,
err,23.02.2021 13:11,Muusika,https://menu.err.ee/1608120265/miljardid-avaldasid-etv-uuel-seriaalil-pohineva-muusikavideo,Miljardid avaldasid ETV+ uuel seriaalil põhineva muusikavideo,"Enamik kaadreid pärineb uuest ETV+ seriaalist ""Vaga vesi"", mis jutustab loo pealinnast Ida-Virumaale kolinud tüdruku elust, ning jõuab eetrisse 1. märtsil.Marten Kuninga sõnul ei olnud tal esiti lihtne loole sõnu kirjutada: ""Sisemine samurai on inimeses peituv jõud, mis lõikab läbi illusioonide loori. Ma ei suutnud looga alguses pikka aega suhestuda, kuniks kaigastus Kurosawa filmidest tuttav samurai – meisterlik, lojaalne, vooruslik. Mees, kes taipab meelte sügavamat olemust. Samastusin selle tegelasega ning see aitas mul tekstini jõuda.""Kitarrist ja produtsent Raul Ojamaa sõnul on see laul meist endist – meis kõigis on olemas sisemine samurai. ""Kui oled oma tajude ja kehaga balansis, saad sa endale toetuda ja maailm avardub. Suudad teostada oma tahet ja ei keskendu perifeersele, ega teiste heakskiidu otsimisele,"" kirjeldas ta.""Omades suvel  võimalust  n-ö ""leti alt"" kuulata Miljardite uut materjali, olin ma blown away selle materjali mastaapsusest, soundist ja arranžeeringute mitmekihilisusest,"" kommenteeris video ja teleseriaali ""Vaga vesi"" režissöör Hindrek ""Masa"" Maasik. ""Mulle tundus, et see on see bänd, mida peaks nägema-kuulama just staadionil. Miljardid kõlasid nagu vanad head suure kõlaga bändid: Dire Straits, INXS, Level 42, Genesis , Duran Duran jne. Pisut teatraalne nagu Bowie, suursugune, piirideta, julge ja hoogsa minekuga.""""Paari kuu pärast  pakuti mulle seriaali ""Vaga vesi"" filmida ja loomulikult ühe esimese asjana hakkasin soundtracki üle mõtteid mõlgutama. ""Sisemine samurai"" tundus just SEE olevat, mida nägin iseloomustamaks meie kangelast, tema kahtlusi, sisemisi võitlusi ja seda, kelleks ta oma seikluse lõpuks kujunes,"" lisas Maasik. "
err,01.10.2020 16:17,Eesti,https://www.err.ee/1142099/kuressaare-tallinna-lennuliini-hakkab-teenindama-nyxair,Kuressaare-Tallinna lennuliini hakkab teenindama NyxAir,"Riigihangete vaidlustuskomisjon jättis rahuldamata Regional Jeti vaidlustuse ning kuivõrd ettevõte ei esitanud Tallinna halduskohtule 28. septembriks kaebust, jõustus otsus, millega Tallinna-Kuressaare lennuliini hakkab teenindama NyxAir.""Riigihangete vaidlustuskomisjoni otsuse edasi kaebamise tähtaeg möödus ja nüüd saab maanteeamet sõlmida uue vedajaga lepingu Tallinna-Kuressaare lennuliini teenindamiseks. See, millal täpsemalt uus vedaja lendama hakkab, selgub, kui leping on sõlmitud,"" ütles ERR-ile maanteeameti ühistranspordi osakonna juhataja Kirke Williamson.NyxAir pakkus hankes ühe lennu hinnaks 5215 eurot. Kokku esitas pakkumuse viis ettevõtet. Hanke eeldatav maksumus on 16,8 miljonit eurot.NyxAir hakkab pealinna ja Saaremaa vahel sõitma 48-kohalise turbopropellerlennukiga ATR 42-500, ütles NyxAiri juhataja Jaanus Ojamets.
										Galerii: NyxAir alustas lende Tallinna-Kuressaare liinil									NyxAir teenindab praegu oma kaheksa lennukiga tellimus- ja regulaarlende nii Eestis kui ka kaugemal. Alates augustist veab ettevõte reisijaid kahel Rootsi siseliinil, lennates Stockholmi Bromma lennujaamast Malmösse ja Ängelholm-Helsingborgi. Reisid toimuvad lennufirma Air Leap tellimusel. NyxAir teenindab liine kahe 50-kohalise Saab 2000-ga.Kuressaare-Tallinna lennuliini hankel tunnistati augusti lõpus edukaks lennufirma Nyxair OÜ pakkumus, kuid selle vaidlustas Nordica tütarfirma Regional Jet OÜ. Regional Jet väitis, et NyxAiri pakkumus ei vasta nõuetele, sest NyxAiril puudub rahvusvaheline piletimüügikeskkond ning et NyxAiri pakutud ühe lennu hind (5215 eurot) peaks tekitama alapakkumuse kahtluse. Vaidlustuskomisjon jättis kaebuse rahuldamata.Liinil veab reisijaid praegu Leedu firma Transaviabaltika, kes esitas konkursile samuti pakkumuse.Lisaks esitasid konkursile pakkumuse Ruhnu liini teenindav Diamond Sky ja Läti kaubalende opereeriv firma RAF-AVIA.Transaviabaltika vaidlustas Kuressaare lennuliini hanke esialgu möödunud aasta lõpul, kuna ettevõte soovis liini teenindada enne 2000. aastat valmistatud lennukitega, mis ei vastanud hankes kehtestatud nõuetele. Lennufirma jäi vaidluses kaotajaks. "
err,04.02.2021 18:35,Raadiouudised,https://www.err.ee/1608097594/europarlamendi-saadikud-on-josep-borrelli-moskva-visiidi-suhtes-eriarvamusel,Europarlamendi saadikud on Josep Borrelli Moskva visiidi suhtes eriarvamusel,
err,29.07.2020 17:59,Majandus,https://www.err.ee/1118247/usa-ei-vota-el-i-katset-airbusi-riigiabi-vaidlust-lahendada-tosiselt,USA ei võta EL-i katset Airbusi riigiabi vaidlust lahendada tõsiselt,"Euroopa lennukitootja Airbus teatas reedel leppest Prantsuse ja Hispaania valitsusega, mille järgi tõstetakse intressimäär rahastusele, mida pakuti firmale A350 lennuki arendamiseks, tasemele, mida WTO peab sobivaks.Euroopa Komisjoni teatel kõrvaldas see põhjuse, mille alusel kehtestas USA karistava tollitariifi miljardite dollarite väärtuses EL-i kaupadele.USA esindaja ütles kolmapäeval WTO vaidluste lahendamise organile, et ei Washingtonil ega kaubandusorganisatsioonil endal pole otsuse kohta mingeid üksikasju.""Arvestades detailide puudumist, teatas USA, et ei saa võtta tõsiselt väidet, et see samm lahendab täies mahus ebaseaduslike meetmete küsimuse,"" ütles WTO kaubandusametnik.Lennukitootjaid Airbus ja Boeing puudutav vaidlus algas 2004. aastal, kui Washington süüdistas Ühendkuningriiki, Prantsusmaad ja Hispaaniat Airbusile ebaseadusliku riigiabi andmises.Aasta hiljem väitis Brüssel, et 19,1 miljardi dollari väärtuses ebaseaduslikku riigiabi on saanud ka Boeing.Läinud aastal andis WTO Ühendriikidele loa kehtestada kuni sajaprotsendine tollimaks 7,5 miljardi väärtuses Euroopa kaupadele. Washington kehtestas seejärel EL-i kaupadele nagu vein, juust ja oliivid 25-protsendise tolli.Märtsis tõsteti Airbusi lennukitele kehtestatud kümneprotsendine toll 15-protsendile.Juunis ähvardas USA kehtestada vastavalt WTO-lt saadud loale tolli veel 3,1 miljardi väärtuses EL-i kaupadele.Airbusi teatel on nende tollide ja koroonaviiruse pandeemia koosmõju põhjus, miks firma WTO ajaloo pikimat vaidlust lahendada püüab. "
err,22.06.2020 10:38,Võrkpall,https://sport.err.ee/1104990/oliver-venno-turgis-ei-jatka,Oliver Venno Türgis ei jätka,"""Pigem Türgis ei jätka. Lähen mujale. Mul on hetkel üks konkreetne pakkumine laual, aga kas selle vastu võtan, saab selgeks lähipäevil,"" vahendab Võrkpall24.ee Venno kommentaare.Venno siirdus Türki mängima 2015. aastal ning esindas viie hooaja jooksul Ankara Ziraat Bankasi, Ankara Maliye Milli Piyango ja Istanbuli Galatasaray ridu. Edukaimaks kujunes tartlase jaoks hooaeg 2018/19, kui ta võitis Galatasaray ridades CEV Cupil ja Türgi karikasarjas hõbeda ning Türgi kõrgliigas pronksi.Loe pikemalt portaalist Võrkpall24.ee. "
err,19.06.2020 13:58,Eesti,https://www.err.ee/1104286/harjo-paldiski-maantee-labilaskevoime-on-ajale-jalgu-jaanud,Harjo: Paldiski maantee läbilaskevõime on ajale jalgu jäänud,"Paldiski maanteel on Harku järve kandis palju ristmikke ning maateelt ära pööravad autojuhid on üheks põhjuseks, miks ummikud tekivad. Fooride režiim peaks teel looma rohelise laine efekti, kuid sellest pole praegu mõtet unistada. Esimene ülesanne on ummikuid vähendada.Lisaks ristmikele tuleb arvesse võtta, et Paldiski maanteel on linna piiril liiklussagedus märkimisväärselt tõusnud. Aastast 2012 aastani 2018 kasvas seal linna piiri ületavate autode arv 36 protsenti, ütles ERR-ile Tallinna transpordiameti juhataja Andres Harjo.""Igal tänaval on oma läbilaskevõime, eriti kui on 1+1 sõidurada. Paldiski maantee äärde kuni Keilani välja kavandatakse elamumassiive mõlemale poole teed ja need inimesed on paratamatult sunnitud käima Tallinnas tööl. Paldiski maantee on läbilaskvuselt ajale jalgu jäänud,"" rääkis Harjo.Harku järve lähedal on transpordiamet tuvastanud koha, mis Paldiski maantee läbilaskvust otseselt halvab, märkis ta.""See on Järvekalda tee ristmik, kus linna poolt tulijad Paldiski maanteed mööda sõites pööravad Järvekalda tänavale, kus on juba täna märkimisväärne elamumassiiv ja sinna tuleb arendusi veel juurde. Need parempöörajad võtavad oma kiiruse maha ja seoses sellega muu liiklusvoog kannatab. Sinna oleks esmajoones vaja täiendavat parempöörderada koos aeglustusrajaga,"" rääkis Harjo.Teine võimalus on kogu tee laiemaks ehitada, kuid see on märksa kulukam. Harjo sõnul tuleb siiski juba praegu endale aru anda, et 2+2 maanteest ei ole tõenäoliselt pääsu.
										Deniss Boroditš: Tallinna ühistransport ja Eesti taastuvenergiasektori tulevik									""Ega pikemas perspektiivis muud üle ei jää. Kui üks sõidurada võimaldab liiklusjuhtimist ligikaudu 800 kuni 900 autot tunnis, siis paratamatult, kui liiklustihedus tõuseb üle selle, lisaradadeta enam hakkama ei saa,"" ütles Harjo.Liiklustihedust ei aita vähemaks võtta ka ühistransport, sest bussidki seisavad 1+1 rajaga teel ummikus. ""Bussiliiklus jääb täna paratamatult toppama autode rivi taha. Me ei suuda tagada bussidele piisavat ühenduskiirust, et see hakkaks konkureerima sõiduautoga,"" lausus HarjoKui tee laiemaks ehitada, siis peaks seega eelistama ühistransporti. ""Lahendusvariant võib olla ka see, kus me teeme ühistranspordile ruumi juurde ehk me räägime ikkagi ühistranspordiradadest. Kas see on siis läbivalt ühistranspordirada või on see, kus on enne foori on lühike ühistranspordirada, fooriga antakse ühistranspordile eelistus ja ühistransport pääseb foori alt enne minema. Ka see on võimalik,"" rääkis Harjo.Õismäe piirkonnas on oodata uute suurte elamupiirkondade kerkimist. See tähendab veelgi rohkem kõrvalteid, mis tulevikus Paldiski maanteele välja jõuavad. See tähendab ka rohkem ristmikke ja valgusfoore. Viimaste puhul on linna kritiseeritud, et neid on paigaldatud Paldiski maanteele liiga palju.""Lihtsalt foori foori pärast me ei paigalda, igal fooril on oma mõte olemas. Foorid ongi selleks, et ka nendel inimestel, kes jäävad Paldiski maanteega külgnevatele aladele, oleks võimalik mingisugunegi sisse- ja väljapääs,"" ütles Harjo.Mida konkreetselt ette võetakse, praegu Harjo öelda ei oska. ""Hetkel me oleme olukorra kaardistanud, oleme teinud väikese analüüsi. Eeldada võib, et kinnisvaraarendused jätkuvad linna piiril. Selge on see, et ega need heinamaad tühjaks ei jää,"" ütles ta. "
err,19.08.2020 18:57,Jalgpalli Eesti koondis,https://sport.err.ee/1125474/eesti-jalgpallikoondise-septembrikuised-mangud-toimuvad-suletud-uste-taga,Eesti jalgpallikoondise septembrikuised mängud toimuvad suletud uste taga,"Jalgpalliliidu peasekretäri Anne Rei sõnul on olukord Eesti kontekstis uudne, kuid hoomatav. ""Oleme Eestis viimase paari kuu jooksul harjunud mängudel nägema publikut, ent UEFA uue juhendi alusel toimuvad järgnevad koondise mängud ilma publikuta. Suudame kindlasti olukorraga kohaneda ja tagada reeglite korrapärase järgimise ning kõikide inimeste ohutuse.""UEFA uue eeskirja järgi on negatiivne koroonatest kõikide mängijate, treenerite, delegatsiooni liikmete ja korraldajate eelduseks mängul osalemiseks. Äärmiselt tähtis on minimeerida positiivsete testitulemuste riske enne mängu.Riskide vähendamiseks soovib UEFA, et koondised reisiksid tšarterlendudega ning kannaksid kaitsemaske. Seejuures peavad maske kandma nii staadionitöötajad kui ka ajakirjanikud, erandina võivad mängu ajal ilma maskita olla otseülekande kommentaatorid. Samuti peavad erinevad pinnad olema desinfitseeritud.Mängu korraldusest on tavapärasest erinev see, et staadion peab olema jaotatud tsoonideks, et vähendada inimestevahelisi kokkupuuteid: esimesse tsooni kuulub vaid muruväljak ja tiimide riietusruumid ning esimeses tsoonis võib viibida maksimaalselt 120 inimest.Eesti koondis kohtub septembris Rahvuste liiga raames Gruusia ja Armeeniaga. Gruusiat võõrustatakse Tallinnas A. Le Coq Arenal 5. septembril ja Armeeniaga mängitakse võõrsil 8. septembril.Kolmapäevasel koosolekul pakuti välja, et esimest korda pärast eriolukorda võiks piiratud arv fänne pääseda UEFA Supekarikale, mis toimub 24. septembril Budapestis. Oktoobri- ja novembrikuiste koondisemängude osas ühtki otsust ei avaldatud. "
err,26.03.2021 16:53,Teater,https://kultuur.err.ee/1608156994/tonn-lamp-naitlejate-liit-plaanib-hakata-taies-mahus-naitlejate-esitajaoigusi-esindama,Tõnn Lamp: näitlejate liit plaanib hakata täies mahus näitlejate esitajaõigusi esindama,"Koroona-aasta oli liidule kui esinemisorganisatsioonile väga keeruline. ""Meie oma 0,83  töötajaga pidime ära teenindama 558 liiget, nii et olime väga raskes olukorras,"" rääkis ta. ""Näitlejate liidus on aastas tavaliselt kümme taotlust, mis läheb rahuldamisele, aga eelmisel aastal oli neid 200 ja rahuldasime 160 taotlust. See on üsna mastaapne töö ja liidu muu tegevus peatus.""""Näitlejate liidul on plaan hakata täies mahus esindama näitlejate esitajaõigusi,"" tutvustas ta liidu tulevikuplaane. ""Oleme praegu eeskujuks võtnud Taani näitlejate liidu. Nad on suurepärane ja kaasaegne esindusorganisatsioon. Skandinaaviamaades on üldse nendega hästi. Aga näitlejate liidul läheb praegu võrdlemisi hästi, sest meil on olemas selge visioon, valmib organisatsiooni audit, hakkame koostama arengukava, ilmselt värbame juurde ka personali.""Ta rääkis, et Eestil vedas, et saime mullu kasvõi mõnda aega teatreid siiski lahti hoida. ""Samas kui võrdleme teiste riikidega Euroopas, siis paljudes riikides on sotsiaalsete garantiide poolest asi oluliselt parem, aga muidugi on ka riike, kus on oluliselt kehvem kui meil,"" ütles ta. ""Kultuuriministeeriumi abipakett, mis nüüd loodetavasti loomeliitude seaduse seadusmuudatuse jõustumisega 1. mail tuleb, toob kindlasti väga palju abi kõikidele selles valdkonnas tegutsevatele vabakutselistele.""Ta nentis, et vabakutselistel läheb praegu keeruliselt. ""Kujutame ette, et oled harjunud oma eluga ise hakkama saama ning järsku jäetakse kõik etendused ja kontserdid ära ja puudub sissetulek, mida keegi sulle ei taga,"" ütles Lamp. ""Ma arvan, et paljud inimesed kasutasid eelmisel aastal kriisi ajal ära oma reservid, mis nüüdseks on ammendunud. Nii et abipakett, mis 1. mail peaks tulema, on kindlasti väga oluline.""
										Teatripäeval kuulutatakse ETV-s välja tänavused teatriauhindade laureaadid									Siiski on kriis tema sõnul ka uute lahenduste ja formaatide välja mõtlemise näol valdkonda mitmeid uuendusi toonud. ""See on asi, mis jääb ka tulevikus olema, see, mis juba on välja töötatud, hakab ka tulevikus toimima. Aga ma arvan, et teatrikunsti ja elava esituse võlu ei asenda peaeaegu et mitte miski,"" rääkis Lamp. ""Toon isikliku näite - tundsin eelmise aasta suve lõpus laval mängides, et publik oli väga tänulik selle võimaluse eest saalis olla. Veel enam tundsin seda novembris,  vaadates ise etendust saalist. See oli kuidagi hämmastav tunne, et sul on võimalus olla saalis ja tajusin publiku apalusist seda tänu, et me saame siin olla.""Lamp ütles, et möödunud teatriaasta oli nii hea kui ta sai olla nendes tinguimsutes. ""Tulevik on lootusrikas ning jääb ainult loota, et ühel hetkel saavutab kogu maailm selle karjaimmuunuse või vaktsineerimise teel piisava piiri, et teatrid saavad hakata toimima uuesti üle maailma. Ma loodan vähemasti, et see aasta tuleb parem eelmine aasta ja ülejärgmine aasta veel parem kui kaks viimast.""Lisaks rõõmustab ta väga, et teatripäeva tähistame ning nendib, et see on oluline selles valdkonnas tunnustust jagada. ""Ma väga toetan seda formaati. On väga tore, et meil on selline päev ja ühine pidu, mis sel aastal tuleb muidugi pisut teistmoodi,"" rääkis Lamp. ""See on teatrirahva suur kogunemine. See, et meil on üks suur sündmus teatriaastas, kus pärjatakse kõikide valdkondade töötajaid, on väga oluline. Minu isiklik arvamus on, et juba see, et oled nomineeritud, näitab midagi."" "
err,26.01.2021 18:28,Majandus,https://www.err.ee/1608087040/tartu-laanepoolne-umbersoit-valmib-2023-aastal,Tartu läänepoolne ümbersõit valmib 2023. aastal,"Tulevikus ei kuluta Tallinnast Võru suunas sõitjad enam Riia ristmikul aega, sest ristmik muutub eritasandiliseks, vahendas ""Aktuaalne kaamera"". Tallinna-Tartu-Võru-Luhamaa otsesuund läheb viaduktiga üle ringi. Lisaks muutub Aardla ring risteks, kus Tallinna-Tartu-Luhamaa maantee läheb ülevalt ja Aardla tänav alt.Hanke eeldatav maksumus on 30,8 miljonit eurot, millest transpordiamet katab 27,3 miljonit ja Tartu linn ligi 2,8 miljonit eurot. Tööd algavad juba maikuus ja peaksid valmima 2023. aasta alguses.Transpordiameti lõuna teehoiu osakonna juhataja Janar Taal nimetas praegust Riia ringristmikku Eesti ohtlikuimaks.""Täna on probleeme kindlasti tipptunnil liikluse läbilaskvusega, kuna tekivad olulised ooteajad kohaliku liikluse tõttu. Riia ringristmikku me kutsume ka Eesti ohtlikuimaks ristmikuks, sest toimub hästi palju kergemaid avariisid tulenevalt mitte kõige paremast lahendusest. Sellised ringristmikud on ohtlikud, see on ka analoogne kunagise Haabersti ristmikuga,"" lausus Taal. "
err,06.10.2020 15:25,Raadiouudised,https://www.err.ee/1143694/raadiouudised-06-10-2020-15-00-00,Raadiouudised (06.10.2020 15:00:00),
err,26.10.2020 14:45,Loodus,https://novaator.err.ee/1151562/78-000-tundi-vaatlusi-simpansid-ja-inimesed-valivad-sopru-sarnaselt,78 000 tundi vaatlusi: šimpansid ja inimesed valivad sõpru sarnaselt,"Harvardi ülikooli teadlaste uuring tugines Uganda rahvuspargis läbi viidud vaatlustel, mille jaoks kulus kokku 78 000 tundi. Vaatlused viidi läbi 1995. aastast kuni 2016. aastani 21 šimpansi seas vanuses 15–58 aastat. Uurijad vaatlesid ainult meessoost šimpanseid, sest nad on rohkem sotsiaalsemad kui naissoost isendid.Andmete analüüsist selgus, et šimpansitel on sarnaseid käitumismustreid nagu inimestel. Vanemad šimpansid eelistasid aega veeta pikaaegsete sõpradega, seevastu noorematel šimpansitel on rohkem ühepoolseid sõprussuhteid. Ühepoolne sõprussuhe on näiteks siis kui üks šimpans eelistab teise kõrval istuda, kuid teine seda teha ei soovi.Vanemad meessoost isendid eelistasid aega veeta rohkem üksi, aga suhtlesid neile just tähtsate sõpradega. Nii on ka inimestega, kes vanemas eas soovivad rohkem rahu ja vaikust. Samuti on šimpansite puhul märgata, et vanemas eas on rohkem positiivset kui negatiivset suhtlemist.
										Tallinna loomaaia šimpans Betty võitleb terviseprobleemidega									15-aastasel šimpansil on keskmiselt 2,1 ühepoolset sõprussuhet ja 0,9 ühist sõpra, kuid 40-aastane šimpans ei pidanud vaeva nägema ühepoolsete sõprussidemetega ja ühiseid sõpru on neil keskmiselt kolm. Šimpansite üksteise hooldamisharjumusi jälgides selgus, et vanemad šimpansid pühendasid rohkem energiat suhetele ühiste sõpradega.Kui inimesed teavad, et kunagi nad surevad kunagi ära, siis šimpansid seda ei tea. See teeb huvitavaks ka uuringu tulemused. Sotsioemotsionaalse valiku teooria kohaselt eelistab inimene vananedes positiivseid suhteid just seetõttu, et ollakse teadlik, et mingi moment saab tema eluaeg otsa ja seda aega soovitakse võimalikult hästi veeta.Uuringu ühe autori, Richard Wranghami sõnul on väga tõenäoline, et šimpansites toimub midagi muud, mis põhjendab seda, et nad muutuvad vananedes positiivsemaks.Uurijatele polnud need tulemused väga üllatavad, sest šimpansil ja kääbusšimpansil on inimesega 99 protsendi ulatuses sama DNA, mis põhjendab mitmeid käitumuslikke sarnasusi.Autorid kirjutavad uuringu tulemustest ajakirjas Science. "
err,29.06.2020 16:23,Välismaa,https://www.err.ee/1107207/kusitlus-inimesed-soovivad-pandeemia-jargselt-el-i-tihedamat-koostood,Küsitlus: inimesed soovivad pandeemia järgselt EL-i tihedamat koostööd,"Euroopa Välissuhete Nõukogu (ECFR) koostöös ajalehtedega Le Monde, La Vanguardia ja The Guardian läbiviidud uuringust selgus, et suurem osa EL-i elanikest ei pea USA-d enam usaldusväärseks liitlaseks, mis on suur nihe Teisest maailmasõjast saadik kehtivates hoiakutes. Samuti on eurooplaste suhtumine halvenenud Venemaasse ja Hiinasse, selgus küsitlusest.Uuringust selgus, et paljude eurooplaste hinnangul ei saanud Euroopa Liit pandeemiaga hakkama, kuid sellele vaatamata väärtustavad nad Euroopa koostööd.Ülekaalukas 63 protsenti vastanutest leidis, et vaja on EL-i suuremat koostööd, ehkki Põhjala riigid olid võrreldes teiste riikidega rohkem rahul oma valitsuse tegevusega viirusekriisis.Veidi alla poole vastanutest tõdesid, et EL-i roll kriisis oli asjassepuutumatu, Prantsusmaal oli sellisel seisukohta 58 protsenti vastanutest.Samas tuli välja ka, et Euroopa inimesed mõistavad vajadust valmistuda järgmiseks kriisiks.Küsitluse kohaselt on kasvanud inimeste toetus Euroopa kliimaeesmärkidele kõigis uuringus osalenud riikides.Kui välja arvata Rootsi ja Taani, ei arvanud eurooplased just palju kriisi eesliinil olnud ekspertide ja teadlaste kohta. 65 protsendi vastanute hinnang neile oli madal.Isegi Saksamaal, kus pandeemiaga toimetulekut peetakse üldjoones edukaks, oli 56 protsenti vastanutest ekspertide suhtes ettevaatlikul seisukohal.Kuid kriis võis avaldada suurimat mõju Eurooplaste nägemusele oma positsioonist maailmas.60 protsenti eurooplastest ütles, et nende arvamus USA-st on langenud, ning 48 protsenti vastanutest märkis, et mõtlevad Hiinast varasemalt negatiivsemalt.""Eurooplased on kaotanud usu USA-sse, selle võimu ja võimesse juhtida maailma,"" ütles ECFR vanemteadur Jeremy Shapiro ajalehele La Vanguardia.Suhtumine Venemaasse muutus vaadeldud üheksast riigist koroonakriisi käigus paremaks ainult Bulgaarias ja Itaalias, teistes maades oli nende hulk, kelle suhtumine Venemaasse halvenes, märksa suurem kui nende, kes hakkasid Venemaasse paremini suhtuma. Enim halvenes Venemaasse suhtumise Rootsis, Taanis, Saksamaal ja Poolas.Uuringu autorid kirjeldasid ""uut moodi Euroopa pooldajaid"", kes mõistavad, et suveräänsus tekib ""läbi ühise välispoliitika, välispiiride kontrolli ning tootmise tagasitoomine sünnimaale"".Küsitlus viidi läbi aprilli lõpus ja mail algul Saksmaal, Prantsusmaal, Itaalias, Hispaanias, Poolas, Rootsis, Portugalis, Bulgaarias ja Taanis ning selles osales 11 000 inimest. "
err,02.02.2021 21:13,Käsipall,https://sport.err.ee/1608095578/patraili-klubi-pidi-eurosarjas-esmakordselt-punkte-loovutama,Patraili klubi pidi eurosarjas esmakordselt punkte loovutama,"Rhein-Neckar juhtis teisel poolajal veel 21:17, aga siis viskas Kadetten neli väravat järjest ja Patraili klubi enam ei jõudnudki eduseisu. Mängu lõpus oli värava-paariga juhtimas pigem Kadetten, aga Rhein-Neckar suutis siiski viigistada.Patrail viskas oma kunagise koduklubi vastu ühe värava, Rhein-Neckari resultatiivseim oli üheksa tabamusega Uwe Gensheimer. Kadetteni poolelt vastas samaga Luka Maros.Rhein-Neckari jaoks tähendas see esimest punktide kaotust, sest eelnevad kolm mängu olid lõppenud Saksamaa klubi võiduga.Tabeliseis D-grupis: 1. Rhein-Neckar 7 punkti (4 mängust), 2. GOG 6 (5), 3. Kadetten 4 (3), 4. Trimo Trebnje 4 (3), 5. Eurofarm Pelister 3 (5), 6. Tatabanya 0 (4).Edasi väljalangemismängudele pääsevad neli paremat. Kolmapäeval kohtuvad Kadetten ja Rhein-Neckar uuesti ja taas Schaffhausenis. "
err,01.05.2021 10:17,Muusika,https://kultuur.err.ee/1608197800/grammy-akadeemia-loobub-poleemika-tottu-anonuumsetest-ekspertkomisjonidest,Grammy akadeemia loobub poleemika tõttu anonüümsetest ekspertkomisjonidest,"Akadeemia valitud muusikaekspertidest koosnevad anonüümsed komisjonid on Grammy akadeemia hääleõiguslike liikmete esitatud esialgsete nominatsioonide ülevaatamisega tegelenud 1989. aastast saati. Grammy akadeemia ajutise tegevjuhi Harvey Mason Jr. sõnul loodi komisjonid selleks, et ennetada võimalikku kallutatust tuntumate artistide suunas, vahendab Stereogum.Need anonüümsed komisjonid on viimastel aastatel aga saanud suure kriitika osaliseks. The Weeknd, kes ei saanud 2021. aasta Grammydel ühtegi nominatsiooni olenemata albumi ""After Hours"" ja selle singli ""Blinding Lights"" suurest edust, süüdistas akadeemiat avalikult korruptsioonis ja teatas, et edaspidi boikotib Grammysid ega esita ega luba esitada oma loomingut Grammydele.Salvestusakadeemia endine tegevdirektor Deborah Dugan, kes esitas kaebuse pärast seda, kui ta vabastati ametist vaid kümme päeva enne 2020. aasta tseremooniat, on samuti komisjone kritiseerinud, öeldes, et neis on palju huvide konflikte. Dugani sõnul lubati aasta laulu kategoorias nominentide hulka kaalutud artistil selle kategooria komisjoni koosolekul istuda ja teda esindas ka juhatuse liige.
										The Weeknd plaanib reeglite muutusele vaatamata Grammysid edaspidigi boikottida									Kuigi akadeemia kõrvaldab ekspertkomisjonid nelja põhikategooria ja kõigi žanrikategooriate nominatsiooniprotsessi juurest, säilivad need siiski 11 nn oskuskategooria nominatsiooniprotsessi juures, mis on seotud produktsiooni jm sarnasega. Hoolekogu otsustas ka vähendada nende žanrikategooriate hulka 15-lt 10-le, mille üle akadeemia liikmed saavad hääletada. Samuti lisanduvad kategooriad parima globaalmuusika esituse ja parima Música Urbana albumi auhinnale.Muudatused jõustuvad järgmise aasta tseremoonia ajaks. Harvey Mason Jr. ütles, et ettepanek komisjonid kõrvaldada sai lauale pandud enam kui aasta tagasi ja see on osa pretsedenditute muutuste aastast organisatsioonis. ""See on uus akadeemia, mis on valmis tegutsema ja on kahekordistanud pühendumust muusikakogukonna vajaduste rahuldamisele."" "
err,11.12.2020 12:32,Eesti,https://www.err.ee/1204729/eesti-kalleim-valisesindus-on-peakonsulaat-san-franciscos-odavaim-pihkvas,"Eesti kalleim välisesindus on peakonsulaat San Franciscos, odavaim Pihkvas","Ühe töötaja maksumuse sisse on arvestatud büroo kulud, hoonete ja ruumide majandamiskulud, IT-seadmed ja internet.Välisministeeriumi 2021. aastaks koostatud ülevaate järgi järgnevad kuludelt ühe töötaja kohta kuus San Francisco peakonsulaadile suursaatkonnad Dublinis (3156 eurot) ja Tokios (3133 eurot). Kulukuse esikümnesse mahuvad veel suursaatkonnad Tel Avivis (2859 eurot), Prahas (2620 eurot), Pekingis (2504 eurot), Moskvas (2391 eurot), Kopenhaagenis (2252 eurot), Madridis (2153 eurot) ja Canberras (2128 eurot). Näiteks suursaatkonnas Londonis on ühe kuu maksumus ühele töötajale 2105 eurot.Naabrite juures erinevad kulud päris märkimisväärselt: Vilniuses asuva suursaatkonna kulud on 2032, Helsingis 1147, Stockholmis 840 ja Riias 780 eurot.Kõige väiksem on ühe töökoha maksumus Peterburi peakonsulaadi Pihkva talituses (406 eurot), peakonsulaadis Peterburis (420 eurot) ja NATO alalises esinduses (435 eurot).
										USA riiklik postiteenistus: San Franciscost lahkub üha rohkem inimesi (4) Igale välisesindusele arvutat eraldi töökoha maksumus lähtuvalt kuludest ja töötajate arvust. Aluseks võeti tänavune periood 1. jaanuarist kuni 30. septembrini ja selle perioodi tekkepõhised kulud. Kulud sisaldavad bürookulusid, nagu paber, pliiats, printerite ja koopiamasinate tindi- ja tahmakassetid, esindustesse tellitud ajalehed-ajakirjad ja muud teavikud, kontoritehnika rent ja hooldus, kontorimööbli parandused jms.Lisaks arvestati sisse hoonete ja ruumide majandamiskulud, näiteks küte, elekter, vesi, kanalisatsioon, korrashoiuteenused ja materjalid, hoonete ja ruumide rent, valve, kindlustus ja remont. Summad sisaldavad ka hoonete, ruumide ja seadmete amortisatsioonikulusid.Tekkepõhistes kuludes on sees 2020. aasta üheksa kuu internetiühenduse kulud. Igale töökoha maksumusele lisandub veel välisministeeriumi poolt kasutusele antavate IT seadmete maksumus, mis sisaldab arvutit, kuvarit, klaviatuuri ja hiirt, samuti litsentside tasu. "
err,04.09.2020 23:34,Tennis,https://sport.err.ee/1131430/osaka-sai-raske-voidu-viienda-asetusega-sabalenka-langes-konkurentsist,"Osaka sai raske võidu, viienda asetusega Sabalenka langes konkurentsist","Neljanda asetusega Osaka (WTA 9.) haaras avasetis edu seisus viiendas geimis, mil murdis maailma edetabelis 137. tabelireal paikneva Kostjuk servi, minnes peatselt 4:2 ette.Teises setis näitas noor ukrainlanna suurepärast tennist, haarates 5:3 eduseisu. Osaka suutis küll seti kiiresse lõppmängu viia, aga seal pani oma paremuse 7:4 maksma Kostjuk.Otsustavas kolmandas setis Kostjuki jõud rauges. Ukraina tennisist läks küll 2:1 ette, ent kaotas siis neli järjestikust geimi, lubades Osakal murda kahel korral enda servi.Ligi kaks ja pool tundi kestnud matšis servis Osaka viis ässa, tehes ka kolm topeltviga. Kostjuki numbrid olid seitse ja üheksa.Edasipääsu neljandasse ringi tagas ka endine maailma esireket Angelique Kerber (WTA 23.), kes alistas ameeriklanna Ann Lii (WTA 128.) tulemusega 6:3, 6:4.Tabeli teises pooles langes teises ringis valgevenelannade omavahelises vastasseisus konkurentsist viienda asetusega Arina Sabalenka (WTA 11.), kes jäi Viktoria Azarenkale (WTA 27.) tund ja üheksa minutit väldanud matšis alla 1:6, 3:6. "
err,31.01.2021 11:14,Välismaa,https://www.err.ee/1608092974/latis-533-ja-leedus-803-uut-nakatunut,Lätis 533 ja Leedus 803 uut nakatunut,"Läti võimude andmeil tuvastati viimase ööpäeva jooksul 533 uut nakatunut, suri 15 koroonahaiget. Viimase 24 tunni jooksul testiti 5361 inimest, positiivsete testide osakaal oli 9,9 protsenti.Pandeemia algusest alates on Lätis tuvastatud 66 241 koroonaviirusega nakatunut. COVID-19 tõttu on surnud 1195 inimest.Kokku on Läti haiglates 1061 koroonahaiget, neist 113 on raskes seisundis. Viimase ööpäevaga toodi haiglasse 61 koroonahaiget.Esimese doosi vaktsiini on saanud 16 998 inimest, 4357 on saanud juba ka teise doosi vaktsiini.Leedus 803 nakatunutLeedu võimud teatasid pühapäeval 803 uuest nakatunust, 12 inimest suri COVID-19 tõttu, veel neli koroonahaiget suri muu haiguse tagajärjel.Ööpäevaga tehti 5701 koroonatesti.Kokku on Leedus pandeemia algusest registreeritud 182 539 koroonaviirusega nakatumist, haiguse tõttu on esialgsetel andmetel surnud 2803 inimest.Esimese vaktsiinidoosi on Leedus saanud 71 323, kahe doosiga vaktsineerituid on 21 102.Soomes tuvastati 367 nakatumistSoomes tuvastati viimase ööpäevaga 367 inimese nakatumine koroonaviirusse, teatas Soome terviseamet pühapäeval.Viimase kahe nädala jooksul on Soomes tuvastatud 1336 koroonaviirusse nakatumist rohkem kui eelmisel kahenädalasel perioodil. Viimase nädala jooksul on nakatumisi olnud 415 võrra rohkem kui nädal varem. Alates pandeemia algusest on Soomes leidnud kinnitust 45 238 inimese nakatumine koroonaviirusse.  "
err,08.10.2020 11:37,Psüühika,https://novaator.err.ee/1144348/uuring-kassiga-suheldes-tasub-aeglaselt-silmi-pilgutada,Uuring: kassiga suheldes tasub aeglaselt silmi pilgutada,"Kassid jätavad koertega võrreldes sageli jaheda mulje. Sageli võib asi olla aga selles, et inimene ei oska lihtsalt n-ö kassi keelt. Äsjane uuring näitab, et selles keeles pole midagi rasket: kassile tuleb lihtsalt rohkem naeratada, vahendab ScienceAlert.Siiski ei mõelda siin inimkeelset ehk hambaid paljastavat naeratust. Kassikeelse naeratuse jaoks peaks inimene silmi kissitama ja neid aegluubis pilgutama. Kasside ja inimeste vahelist suhtlust jälgides leidsid Briti teadlased, et aeglane pilgutamine muudab nii inimesele tuttavad kui ka võõrad kassid tema suhtes sõbralikumaks.Loomade käitumist uurinud Sussexi Ülikooli psühholoogi Karen McCombi sõnul on paljud kassiomanikud seda trikki juba ammu proovinud. Nüüd sai selle tõhusus aga teaduslikku kinnitust.Rahulik ja rõõmus naeratusKes on vähegi kasside seltskonnas aega veetnud, on arvatavasti märganud, kuidas nad vahel poolenisti silmad sulgevad ja aeglaselt silmi pilgutavad. Ilme on võrreldav inimese naeratusega, sest ka inimese silmad paistavad naeratades veidi kitsamad. Kuna enamasti teeb hiirekelder seda nägu rahulikus ja rõõmsas olekus, tõlgendatakse seda omalaadse kassinaeratusena.Kassiomanike juttude põhjal teadsid uurijad, et inimesed matkivad vahel seda ilmet, näitamaks kassidele oma sõbralikkust ja avatust. Nii töötasidki teadlased välja kaks katset, et kindlaks teha, kas kassid suhtusid aeglaselt silmi pilgutavasse inimesesse kuidagi teisiti, kui ülejäänutesse.
										Lugeja küsib: kas kass on karjaloom või eelistab ta elada inimestega üksi?									Esimeses katses osales 21 kassi 14 majapidamisest. Katseid tehti kodudes ehk kassile tuttavas ja turvalises keskkonnas. Kui kass oli kodus mugava asendi sisse võtnud, pidi omanik temast meetri kaugusele istuma ja kassile aeglaselt silmi pilgutama. Katse ajal filmiti nii omaniku kui ka kassi nägu. Jäädvustusi võrreldi nende ilmetega, mida hiirekütt omaniku pilgutamiseta tegi.Võrdlus näitas, et kassid pilgutavad tõenäolisemalt aeglaselt silmi, kui omanik esmalt neile silmi pilgutab, võrreldes olukorraga, kus omanik kassiga suhelda ei püüa.Teises katses osales 24 kassi kaheksast erinevast majapidamisest. Selles katses pilgutasid kassidele silmi neile täiesti võõrad teadlased. Võrdluseks jäädvustati kasside ilmeid ka olukorras, kus uurija vaatas kassile otsa silmi pilgutamata.Teadlased pilgutasid kassidele silmi samamoodi nagu omanikud esimeses katses, ent uurijad sirutasid lisaks ka käe kassi poole välja. Selgus, et pilgutamisel oli kassidele tõesti oma mõju. Nad pilgutasid pilgutajale meelsasti vastu ning lähenesid pilgutamise järel meelsasti inimese käele.Uuring oli esimene omalaadne, kuid kasside suhtlusvalmidust on näidatud varemgi. Näiteks on leitud, et kassid suhtuvad hästi avatud inimestesse ehk kassi omaettehoidmises võib süü olla hoopis omanikul. Kassid peegeldavad endaga koos elavate inimeste iseloomu ning saavad aru, kui omanik on kurb. Teatakse ka, et kassid teavad oma nime küll, kuid eelistavad sellele mitte reageerida. Kassidel tekib samas omanikuga seni arvatust tugevam side.Miks kassid aga omanikele aeglaselt silmi pilgutavad, pole täpselt teada. Pilgutamist tõlgendatakse heade kavatsuste märgina, sest oletatavasti võtavad kassid ainitist pilku ähvardusena. Samas on võimalik, et kassid õppisid selle ilme aja jooksul ära, kuna inimesed vastasid sellele heatahtlikult. Mis selle põhjus ka poleks, aitab kasside parem mõistmine inimesel nendega lähedasemalt suhelda ning parandada sel moel oma lemmiku heaolu.Uuring ilmus ajakirjas Scientific Reports. "
err,22.02.2021 13:27,Eesti,https://www.err.ee/1608118897/saksa-teadlane-igas-riigis-tootavad-piirangud-erinevalt,Saksa teadlane: igas riigis töötavad piirangud erinevalt,"Te olete teinud hiiglasliku töö ja uurinud ligi 200 riiki ning tohutul hulgal andmeid. Millised olid teie jaoks põhilised järeldused sellest uurimusest?Me kirjutasime selle analüüsi kuue nädalaga, mis oli rekordiline aeg. Oli väga põnev uurida, mis toimub. Oli palju uurimusi juba ja inimesed ütlesid, et koolide kinnipanek loeb või see või teine tegevus loeb, aga puudusid eristavad uuringud, näiteks eeldades, et koolid on kinni, kas lisaefekti annab töökohtade kinnipanek. Nii et me kasutasime andmeid ja uurisime kaheksat poliitikat, et küsida täpselt neid küsimusi.Peamine järeldus on, et on kohad, mille kinnipanek, isegi kui muud kohad on juba varem kinni pandud, annab ikkagi mingit efekti. Need on töökohad, koolid, muidugi üritused ja kogunemised ehk väiksemad üritused. Ja siis on kõrvalmõjud, ehk et kui inimestel ei ole ühtegi võimalikku sihtkohta, kuhu minna, siis nad ei reisi. Kui kõik kohad kinni panna, siis on transpordi seiskumine kaasnev mõju.Me nägime USA kohta arvu ühes uurimuses, et ühistransporti kasutajatest 80 protsenti on tööinimesed või kooliõpilased. Kui koolid ja töökohad kinni panna, siis väheneb de facto ühistranspordi kasutus sedavõrd, et seal ei ole enam ohtu, inimesed on üksteisest kaugel.Ja siis me leidsime samuti nagu teistes uuringutes, et rahvusvahelise reisimise piiramine vähendas viiruse levikut veidi, aga seda tehti liiga hilja. See on nagu tammide puhul, et kui vesi murrab tammist läbi, siis tuleb vesi ära kuivatada. Tamm tuleb samuti ära parandada, aga selle parandamine ei aita lahendada üleujutatud keldrite probleemi, selleks tuleb teha teisi asju.
										Eelarvepoliitika põhjustab Merkeli koalitsioonis erimeelsusi									Ja lõpuks muidugi riigisisese liikumise vähenemine oli kõige muu kinnipanemise kaasnev mõju. Nii et need on peamised tulemused.Need on peamised tulemused ja me võime kindlusega öelda, et haiguspuhangu korral ei saa piirduda vaid ühega neist neljast piirangust, vaid kõiki nelja tuleks kasutada. Muidugi otsustades selle üle, kas panna erinevaid kohtasid kinni, tuleb mõelda, kui palju neid on ja kui tihedalt on neis rahvast, milline on käitumisnorm.Näiteks jalgpallimatšil sa kallistad inimesi ja jood paar õlut, seal on võimatu ära hoida viiruse levikut. Samamoodi näiteks pulmas. Vana-aastaõhtu ja ilutulestik on samasugune sündmus.Töökohtades on teistsugused käitumisnormid ja saab sisse seada veelgi rangemaid norme. Teised asjad, mis loevad on arvukus ja tihedus, asjade ulatus, näiteks jalgpallimatš meistrivõistlustel on suure epidemioloogilise ulatusega, see võib viia viirust ühest kohast teise.Jälgitavus on oluline. Jalgpallimatšil ei ole võimalik kontakte kindlaks teha ehk seda, kes oli nullpatsient.Need on olulised asjad, mida arvesse võtta. Ja muidugi ajakasutus. Mind üllatas sellise fakti teadasaamine, et tööstusriikides veedavad inimesed enamuse oma ajast kodus, 12-13 tundi, ja kõigest 3,5 tundi veedavad inimesed keskmiselt tööl.Kuigi te olete välja pakkunud eri meetmete tõhususe määra nagu 12 või 15 protsenti, siis te ütlete, et tegelikult on väga raske seda niimoodi hinnata. Mis teeb selle täpse mõju hindamise nii keeruliseks?
										Meedia: Soome valmistub hädaolukorra väljakuulutamiseks									Kui ma üritan paljude riikide kohta seletada midagi, siis on alati mure, et midagi olulist jääb arvesse võtmata. Klassikaline statistika viga on näiteks öelda, et kooliaastate hulk määrab sinu edasise elu sissetuleku, siis see ei pruugi olla põhjuslik seos, hoopis andekus võib olla mõlema põhjus. Andekus või intelligents võib olla kooliedukuse ja koolis veedetud aja põhjus ja ka hilisema tööedu põhjus.Kui sinu otsused võivad mõjutada inimeste elu, siis tuleb olla sõnadega väga ettevaatlik. Nii et kui oled jõudnud mingite tulemusteni, siis tuleb tulemusi kaaluda riigi omadustega, jõukusega, rahvastiku tihedusega ja linnastumise määraga, võib-olla miski muudab tulemusi, võib-olla tuleb välja, et põhjus on linnastumine või mis iganes.Me kaalusime tulemusi ka ilma, sademete ja temperatuuriga, sest see määrab, kuidas inimesed käivad väljas ja nii edasi. Pärast kõige selle arvesse võtmist saada sa öelda, et ma arvestasin kõigega, mida saab arvesse võtta ja need tulemused ikkagi kehtivad.Kuidas meie piirkond Põhja-Euroopas välja paistab – Eesti, Läti, Leedu, Soome? Kas siin on midagi erilist, tundub, et põhjapoolsed riigid püüavad epideemiat piirata leebemate meetmetega kui lõunapoolsed riigid, kas siin paistavad silma mingid põhjused?Ma mõtlesin samale asjale, ma vaatasin eile kaardile ja vaatasin Eesti näitajaid ja teie naabrite näitajaid. Ma arvan, et teil on õuesolek hea väljapääs. Mina käin igal nädalavahetusel metsas ja läbin seal 20 kilomeetrit, ma ei kohtu seal kellegagi, spordikeskused on kinni, kui seda saab teha, siis see on suurepärane.
										Indrek Saar: poliitiline rivaliteet takistab pandeemia kontrolli alla saamist (1) On ühiskonna sulgemised, mis toimivad ja sulgemised, mis tapavad. Ei peaks inimestel matkamist ära keelama. Ma ei ole selles ainus, kui vaadata Google otsingus matkaradu, siis nende populaarsus on koroona ajal kasvanud.Põhjamaades on saunad olulised, mina olen harjunud saunas käima. Saksamaal käis arutelu 15-kilomeetrise liikumisraadiuse üle, mis on idiootne mõte ja mis tuleneb väga naiivsest mudelist. Kõigepealt ei ole võimalik seda rakendada. Selleks tuleks inimesed peatada ja küsida, kus nad elavad ja mida nad siin teevad. Teiseks, oluline ei ole mitte see, kui kaugele sa lähed vaid selle koha karakteristikud, kuhu sa lähed. Kas seal on palju rahvast, kas see innustab rumalat käitumist, kas seal on palju inimesi, seda tüüpi asjad.Ma kohtun suurema hulga inimestega oma kodu ümber kui siis kui lähen matkama 100 kilomeetri kaugusele Belgiasse ja ei kohtu seal ühegi inimesega.Ma arvan, et meil ei ole uurimusi selle kohta, kuidas külm viirusele mõjub. Ma vaatasin, et Eesti epidemioloogiline olukord sarnaneb praegu Rootsile ja on väga erinev Soomest. Soomel läheb palju paremini.Ma vaatasin eile Eesti näitajaid ja mõtlesin, et te peaksite olema väga edukad koduõppes, sest te olete e-riik, ma lugesin, et umbes 99 protsenti riigi teenustest on kättesaadavad internetis, ma eeldan, et see on õige info.Jah, me saame teha peaaegu kõike peale abiellumise ja veel mõne asja internetis.Nii et teil on väga head võimalused seada sisse komandanditund ja hoida majandus samal ajal toimimas. Ja ma eeldan, et te ei tegutse ohtlikult, lubades jalgpallikohtumisi ja muid selliseid üritusi. Ma arvan, et erakogunemisi on vähem ja inimesed järgivad reegleid.
										Rootslased vaidlevad peamiselt riigi koroonastrateegia detailide üle									Ka kultuuriliselt, ma ei tea, kas see vastab tõele, aga turismiteatmikud räägivad, et eestlased on sellised ja sellised ja selle põhjal ma arvan, et te ei korralda kodudes suuri pidusid. Ja ma mõtlesin, mis seletab erinevust Soomega. Rahvastikutihedus on sarnane. Aga ma arvan, et küsimus ei olegi selles, miks Eesti on kõrge viiruse levikuga ja Soome madalaga. Ma võrdlesin numbreid Helsingiga, kas te teate, mis toimub Helsingis? Seal on näitaja 200. Teie vahel peaks ju olema laevaliin. Ma eeldan, et see on kinni pandud?Jah, Soome ei lase eriti välismaalasi riiki.Kas on tööpendelrännet?See on piiratud, meedikud saavad edasi-tagasi liikuda, aga ehitajad näiteks mitte.Minu küsimus on, et kui Helsingil on ühendus Eestiga, siis miks haigus sealt üle maa edasi ei levi.Eesti erinevus Helsingiga on väiksem kui ülejäänud Soomega, Helsingis on viiruse levik laialdasem. Vaja on ainult ühte mitte nii hoolikat inimest, et see juhtuks.Kas te näete ka vahet Põhja-Euroopa ja Lõuna-Euroopa vahel? Kas lõunas ja põhjas tuleb rakendada erinevaid piiranguid, kas te näete seda või mitte?Põhimõtteliselt jah. Kui liikuda edasi esimesest paanika reaktsioonist, mis tähendas kõige kinnipanekut, siis seda ei saa teha igavesti, tuleb võimaldada inimestel elada, töötada ja saada haridust.Teatud hetkel tuleb hakata nüansseeritumalt tegutsema, näiteks öelda, et mind ei huvita, kui kaugele sa lähed, aga mine autoga ja mine oma perega ja kui lähed parklasse, siis ole ettevaatlik, aga mine metsa. Ja näiteks kuumad saunad ei ole ohtlikud. Tuleks vähemalt kaaluda kõiki võimalusi, nüüd on olemas ka testid ja saab kõike mõõta, mida sa teed.
										Soome kehtestas turistidele uued piirangud									Loomulikult tuleb arvesse võtta iga riigi spetsiifikat.Ma tean, et kui kreeklased lähevad päikselise ilmaga õue, siis nad lähevad üksteisele liiga lähedale. See on rumal ja seda ei tohiks teha, aga on selge, et kui neil lubatakse randa minna, siis nad lähevad üksteisele liiga lähedale.Aga kui te ütlete eestlastele, et minge välja matkama, siis te suudate üksteise lähedust vältida. Samamoodi Saksamaal, kui me kohtume matkates kellegagi, siis me tantsime ümber üksteise.Jah, omapäradel on suur roll. Ma ei tea Eesti kohta palju, ma ole veidi lugenud riigi ja kultuuri kohta, aga digitaliseeritus on kahtlemata Eesti suur pluss. Saksamaal näiteks on minu internetiühendus ebastabiilne, ma saan üldiselt töötada üle interneti, meie instituut on hästi varustatud, aga kui internet ei ole piisavalt hea, siis ei ole midagi teha.Me Eestis arutame restoranide ja kohvikute ja baaride ja alkoholi müügi üle. Võib-olla see on nõrk koht Põhja-Euroopas. Te ei uurinud seda eriliselt, mida te sellest arvate?Me nimetame sotsiaalteadustes seda käitumisnormiks. Käitumisnorm muutub alkoholi juues palju. Kui inimesed joovad baaris õlut, siis nad kindlasti kallistavad üksteist ja nakatavad üksteist.Ma arvan, et alkoholi vältimine võõraste juuresolekul on ilmselt hea idee. Aga ilmselt samamoodi hea idee on võtta üks või kaks klaasi pere ja sõprade ringis, kellega te niikuinii seotud olete. Samamoodi tantsimine, ei ole võimalik hoida distantsi, joomine viib teid teistega kokku, midagi ei ole teha. On hea mõte võtta üks klaas pere ringis, aga ei ole hea idee minna baari seda tegema.Nii et tuleb vähemalt suveni üksi juua.Just. "
err,11.03.2021 15:52,Välismaa,https://www.err.ee/1608138778/usa-meedia-cuomo-naisabiline-suudistab-kuberneri-kaperdamises,USA meedia: Cuomo naisabiline süüdistab kuberneri käperdamises,"""Naine oli eelmise aasta lõpus Cuomoga üksi, kuberner sirutas käe tema särgi alla ja käperdas naist,"" teatas The Times Union of Albany.63-aastane Cuomo olevat noore naise kutsunud enda juurde, öeldes, et ta vajab oma mobiiltelefoniga abi.Cumo teatas kolmapäeva õhtul pressiesindaja vahendusel, et ta pole kunagi midagi sellist teinud.New Yorgi osariigi Albany linnapea Kathy Sheehan ütles kolmapäeval, et väidetav ohver ei ole Albany politseijaoskonnale kaebust esitanud.Cuomo seisab juba silmitsi veel mitme naise ahistamissüüdistustega. Viis süüdistajat - Charlotte Bennett, Lindsey Boylan, Ana Liss, Karen Hinton ja viimase juhtumi väidetav ohver - töötasid kuberneri juures Albanys või ajal, mil Cuomo töötas president Bill Clintoni administratsioonis. Bennetti advokaat Debra Katz ütles, et viimane Cuomo vastane süüdistus on sarnane tema kliendi looga.Cuomo ise on eitanud kellegi sobimatut puudutamist, kuid on öelnud, et tal on kahju, kui ta tegi kellegi olukorra ebamugavaks. Cuomo on korduvalt öelnud, et ei astu kuberneri ametikohalt tagasi.New Yorgi peaprokurör Letitia James on kokku pannud uurimisrühma, et uurida Cuomo käitumist töökohal. Kuberner on kutsunud seadusandjaid ja avalikkust ootama selle uurimise tulemusi.USA föderaalsed võimud uurivad ka seda, kas Cuomo administratsioon moonutas andmeid, mis olid seotud koroonaviiruse epideemia puhangutega New Yorgi osariigi hooldekodudes.  "
err,14.10.2020 05:06,Välismaa,https://www.err.ee/1146682/turgi-kutsus-venemaad-neljapoolsetele-labiraakimistele-magi-karabahhi-osas,Türgi kutsus Venemaad neljapoolsetele läbirääkimistele Mägi-Karabahhi osas,"""Kuna Venemaa on Armeenia poolel ja meie ehk Türgi toetame Aserbaidžaani, siis kohtume neljakesi, et arutada nende probleemide lahendamist,"" ütles Türgi presidendi esindaja Ibrahim Kalõn.""Kuna Minski rühm pole üle 30 aasta suutnud lahendust leida, siis on aeg leida uus mehhanism,"" lisas Kalõn.USA välisminister Mike Pompeo kutsus teisipäeval Armeeniat ja Aserbaidžaani üles järgima kokkulepitud relvarahu, mis seni ei ole pidanud.""Ühendriigid kutsuvad Aserbaidžaani ja Armeeniat üles täitma relvarahuga võetud kohustusi ja lõpetama tsiviilpiirkondade nagu Gandža ja Stepanakerti ründamine,"" kirjutas Pompeo Twitteris. ""Me mõistame hukka inimkaotused ja jääme toetama rahumeelset lahendust.""Venemaa võttis poolte diplomaatilisel lepitamisel juhtrolli ning pärast 11 tundi kestnud kõnelusi nõustusid Armeenia ja Aserbaidžaani välisministrid laupäeval Moskvas relvarahuga. Vaherahu aga ei järgitud ehkki lisaks Venemaale on vaenupooli sellele üles kutsunud ka Euroopa Liit ja Iraan. Tegemist on Armeenia ja Aserbaidžaani kõige verisema kokkupõrkega pärast 1994. aastal Mägi-Karabahhi Aserbaidžaanist eraldumisega lõppenud sõda.Tunnustamata Mägi-Karabahhi vabariigi kaitseministeerium teatas teisipäeva hommikul veel 17 sõjaväelasest, kes lahinguis aseritega surma said.Kaitseministeeriumi täpsustatud andmetel on sõja algusest 27. septembril vaenutegevuses hukkunud 542 Mägi-Karabahhi sõjaväelast.Aserbaidžaan on oma inimkaotusi varjanud. "
err,08.03.2021 11:32,Tennis,https://sport.err.ee/1608134608/18-aastane-taanlanna-voitis-karjaari-esimese-wta-turniiri,18-aastane taanlanna võitis karjääri esimese WTA turniiri,"Tauson alistas finaalis 6:4, 6:1 šveitslanna Viktorija Golubici. Seejuures alustasid mõlemad neiud turniiri kvalifikatsioonist.Noore taanlanna võit on seda muljetavaldavam, et seitsme mängu – kaks kvalifikatsioonis ja viis põhitabelis – ei kaotanud ta settigi ning põhiturniiri avaringis alistas ta turniiril kõrgeimat paigutust omanud venelanna Jekaterina Aleksandrova.See oli Tausoni kolmas WTA põhiturniir ning finaalmäng oli tema karjääri kaheksas matš WTA turniiride põhitabelis.""Ma ei mõelnud võitmisele ega kaotamisele, mõtlesin enda mängule ja keskendusin ühele punktile korraga,"" selgitas kuuendal matšpallil võidu vormistanud Tauson, kuidas ta karjääri esimeses finaalis närvidest jagu sai.Maailma edetabelis tõusis Tauson koguni 43 kohta ja murdis end saja parema sekka, paiknedes nüüd 96. real. "
err,11.07.2020 14:51,Majandus,https://www.err.ee/1111928/enefit-greeni-taastuvelektri-toodang-kasvas-poolaastaga-ligi-viiendiku,Enefit Greeni taastuvelektri toodang kasvas poolaastaga ligi viiendiku,"2019. aastal ulatus esimese poolaasta toodang 626 gigavatt-tunnini, teatas Eesti Energia pressiesindaja. Võrdluseks, kuue kuuga toodetud 737 gigavatt-tunnist taastuvelektrist jaguks aastaks ajaks ligi 250 000 keskmise tarbimisega majapidamisele.Enefit Greeni juhatuse esimehe Aavo Kärmase sõnul on hea poolaasta toodangumahu taga tugevad tuuleolud ning ettevõtte tootmisüksuste kõrge töökindlus.""Aasta esimestel kuudel puhus stabiilne ja tugev tuul, mis andis meie toodangule väga hea hoo. Jaanuarikuusse jäi ka Enefit Greeni absoluutne toodangurekord, mil ühe kuu taastuvelektri toodang ulatus 165 gigavatt-tunnini,"" sõnas Kärmas.""Ühtlasi on häid toodangunumbreid näidanud meie päikesepargid nii Eestis kui Poolas ning ka Ruhnu taastuvenergialahendus on töötanud stabiilselt ja probleemideta.""Kärmase sõnul on ka Enefit Greeni nelja koostootmisjaama elektritoodang on olnud hea, ent soojatoodang oli eelmisest aastast madalam ning seda peamiselt keskmisest soojemate talvekuude tõttu.Enefit Greeni 2020. aasta esimese kuue kuu soojatoodang ulatus 249 gigavatt-tunnini, mida on aastases võrdluses 10 protsenti vähem.2020. esimese poolaasta 737 gigavatt-tunnises toodangutulemuses sisalduvad Eesti ja Leedu tuuleparkide, Eestis ja Poolas asuvate päikeseparkide, Iru, Paide, Valka ja Broceni koostootmisjaamade, Keila-Joa hüdroelektrijaama ning Ruhnu taastuvenergialahenduse toodangumahud. "
err,26.03.2021 08:51,Muusika,https://menu.err.ee/1608155752/lil-nas-x-avaldas-videosingli-montero-call-me-by-your-name,"Lil Nas X avaldas videosingli ""Montero (Call Me by Your Name)""","Loo produtseerisid Take a DayTrip, Omer Fedi ja Roy Enzo, muusikavideo lavastas Tanu Muino. Videos kehastab Lil Nas X ise erinevad rolle – Madu ja temaga Eedeni ajas amelevat Eevat, postitantsijat, kes püüab Kuradit võrgutada ning vangi, kelle regendiajastu parukatega rahvas on kettidesse aheldanud, vahendab Pitchfork.Lil Nas X-i avalduse järgi on video pühendatud 14-aastasele iseendale, kes oli lubanud mitte kunagi tunnistada, et ta on homoseksuaal. ""See on minu jaoks väga hirmus ja inimesed saavad vihaseks arvates, et selle taga on mingi agenda. Ongi – mu agenda on, et inimesed hoiaksid nina teiste eludest eemal ega üritaks neile öelda, kes nad olema peaksid,"" kirjutab Lil Nas X kirjas oma mineviku iseendale.""Montero"" on Lil Nas X-i esimene singel pärast möödunud aastal ilmunud lugu ""Holiday"". Lil Nas X on lubanud, et tema debüütalbum ilmub 2021. aastal. ""Inimesed peaksid teadma, et 2021. aasta tuleb minu jaoks tõeliselt vägev. Mitte ainult muusika mõttes, aga igas mõttes.""2021. aasta alguses saavutas Lil Nas X-i hittlugu ""Old Town Road"" plaatinaplaadi tiitli 14. korda, mis on ühtlasi Ameerika fonogrammitootjate liidu (RIAA) rekord. "
err,08.07.2020 18:36,Jalgpall,https://sport.err.ee/1110570/pealtvaatajat-runnanud-tottenhami-mangumees-sai-korraliku-karistuse,Pealtvaatajat rünnanud Tottenhami mängumees sai korraliku karistuse,"Norwich City alistas märtsis pealinlased penaltitega 3:2 ning pärast kohtumist ründas Tottenhami mängumees Dier tribüünil viibinud poolehoidjat, kes tema venda oli alandanud. Erinevate allikate põhjal aga füüsilist kokkupuudet ei toimunud, kirjutab Soccernet.ee.Dierile määrati selle teo eest neljamänguline keeld ning inglane peab tasuma 45 000 eurot trahvi. Inglismaa jalgpalliliidu väitel tunnistas Dier, et käitus antud olukorras valesti, kuid agressiivsust ega füüsilist vägivalda ta ei kasutanud. Selle nõude jättis alaliit rahuldamata, kuna regulatiivkomitee leidis, et Dieri tegevus oli jõuline, ähvardav ning agressiivne. Neljamängulise keelu tõttu peab inglane vahele jätma kohtumised Bournemouthi, Arsenali, Newcastle ning Leicesteri vastu. Hooaja viimases mängus Crystal Palace'i vastu võib Dier taas platsile joosta.Loe edasi portaalist Soccernet.ee. "
err,05.03.2021 08:52,Välismaa,https://www.err.ee/1608131848/who-ei-avalda-esialgset-raportit-wuhani-missiooni-kohta,WHO ei avalda esialgset raportit Wuhani missiooni kohta,"Wuhanis avastati praegustel andmetel esimest korda 2019. aasta lõpus uus koroonaviirus. Hiljuti Hiinast naasnud WHO meeskond ütles pärast missiooni, et viiruse kujunemisloo kohta selgeid leide ei avastatud. USA väljendas oma muret võimalike leidude kohta ning nõudis Hiinalt täiendavaid andmeid. WHO direktor Tedros Adhanom Ghebreyesus ütles 12. veebruaril, et missiooni kohta avaldatakse esialgne raport ning hiljem mõne nädala pärast täiemahuline lõplik aruanne. Nüüd on esialgse raporti avaldamise plaanist loobutud, teatas WSJ, viidates WHO meeskonda juhtinud teadlasele Peter Ben Embarekile. Meeskond avaldab nüüd täiemahulise ja laiaulatuslikuma raporti lähinädalatel, milles on välja toodud peamised leiud Wuhanist, tsiteeris ajaleht üht WHO pressiesindajat. USA välisministeeriumi pressiesindaja Ned Price kutsus neljapäeval Hiinat jagama kõike, mida see teab pandeemia esimeste päevade kohta. ""See puudutab õppimist ja tegemist, olla valmis tegema kõike, mida me saame, et ennast, ameeriklasi ja rahvusvahelist kogukonda kaitsta pandeemia ohtude vastu tulevikus,"" ütles Price. ""Selleks on meil vaja Hiina valitsuse läbipaistvust."" "
err,24.12.2020 10:47,Tele/raadio,https://menu.err.ee/1217803/galerii-joulutunnel-teeb-ettevalmistusi-reedeseks-saateks,"Galerii: ""Jõulutunnel"" teeb ettevalmistusi reedeseks saateks","Saates teevad muusikat mitmed tuntud lauljad ning oma loo räägivad abi saanud vähihaiged. ""Jõulutunneli"" saatejuhid on tänavu Katrin Viirpalu ja Margus Saar, kes tegid üheskoos ""Jõulutunnelit"" esimest korda 2004. aastal.Tänavu on heategevusprogrammiga liitunud ka ETV+, kus saadet juhib Andrei Titov. Esimene heategevuslik ""Jõulutunnel"" läks aga eetrisse 1999. aastal.""Jõulutunneli"" annetustelefonid on juba avatud:900 4005 – 5 eurot900 4010 – 10 eurot900 4050 – 25 eurot "
err,30.06.2020 21:02,Majandus,https://www.err.ee/1107607/riik-peatab-kolmapaevast-teise-pensionisambasse-tehtavad-maksed,Riik peatab kolmapäevast teise pensionisambasse tehtavad maksed,"Riik maksab teise sambasse neli protsenti, millele pensionikogujad lisavad oma brutopalgast kaks protsenti. Juulist peatatakse see sotsiaalmaksu arvelt tehtav riigipoolne makse kuni järgmise aasta 31. augustini. Erandina jätkuvad sissemaksed enne 1960. aastat sündinud inimestele. Kui soovitakse ise loobuda sissemaksete tegemisest, tuleb oktoobrikuus esitada avaldus, vahendas ""Aktuaalne kaamera"".""Inimene ei pea homme midagi tegema ja tegelikult tal puudub ka võimalus midagi homme teha. Otsustamise koht tekib tal alles selle aasta oktoobris, millal tekib võimalus teha avaldus ka enda kahe protsendi maksete peatamiseks peroodil selle aasta detsember kuni järgmise aasta august. Aga tegemist on vabatahtliku otsusega ja kui inimene soovib endiselt teise sambasse koguda, siis tegelikult ta ei pea ka seda avaldust esitama,"" selgitas rahandusministeeriumi kindlustuspoliitika peaspetsialist Tõnu Lillelaid.Koalitsiooni kokkuleppe järgi on maksete peatamine üks koroonakriisist tingitud majandusmeede. Sisuliselt võtab riik pensionikogujatelt teise samba maksetest 350 miljonit eurot laenu.See raha kompenseeritakse inimestele aastel 2023-2024. Teise sambasse kantakse raha tagasi aga ainult neile, kes jätkavad ise kaheprotsendilist sissemakset. Kompensatsiooni saab 14 kuu eest, kuid oma maksest loobudes viie kuu eest. 1500-eurose keskmise palga juures on vahe märgatav.""Tema riigipoolne sissemakse on umbes 60 eurot kuus. Kui inimene otsustab omapoolseid sissemakseid jätkata, siis riik kompenseerib minimaalselt 840 eurot. Kui inimene oktoobris otsustab, et ta omapoolseid sissemakseid ei jätka, siis riik kompenseerib minimaalselt 300 eurot,"" rääkis Swedbanki Investeerimisfondide juhatuse esimees Kristjan Tamla.""See arvutus võib olla korrektne. See sõltub jällegi sellest, et juhul kui inimene loobub oma kahe protsendi sissemaksest, siis suurenevad esimese samba pensioni õigused. /.../ Kaks protsenti jääb inimesele kätte, selle võrra suureneb tema palk,"" rääkis Lillelaid.Swedbanki hinnangul on mõistlik ise kogumist jätkata. Seda näitas selgelt eelmine teise samba maksete peatamine.""Neil inimestel, kes jätkasid omapoolseid sissemakseid ja kes on teeninud Eesti keskmist palka, on täna teises sambas pensionifondides keskmiselt 1500 eurot rohkem võrreldes nendega, kes otsustasid omapoolseid sissemakseid mitte jätkata,"" selgitas Tamla.Maksete peatamine lõpeb järgmise aasta septembriks, mil peaks käivituma teise samba vabatahtlikus muutev reform. "
err,23.12.2020 10:00,Film,https://menu.err.ee/1216807/gal-gadot-vottis-sona-enda-kleopatra-rolli-kohta-kaiva-pahameele-teemal,Gal Gadot võttis sõna enda Kleopatra rolli kohta käiva pahameele teemal,"Gadoti Kleopatra kehastamist peavad mitmed kriitikud whitewashing'uks (tumedanahalist tegelast kehastab valgenahaline näitleja ehk tegelaskuju n-ö valgendatakse) ja arvavad, et Egiptuse valitsejannat peaks kehastama hoopis Araabia või Aafrika päritolu näitleja, kirjutab BBC.Osatäitja valiku etteheited said alguse juba oktoobris, mil Gadot enda uuest rollist sotsiaalmeedias teada andis.Gadot etteheidetega ei nõustu. ""Esiteks, kui te tahate faktidest rääkida, siis Kleopatria oli makedoonlane,"" sõnas Gadot.""Me otsisime ka Makedoonia päritolu näitlejat, kes rolli sobiks, aga ei leidnud teda kuskilt. Mina jällegi olin Kleopatra rolli osas väga kirglik,"" jätkas näitleja.Ta lisas, et kes teda Kleopatra rollis näha ei soovi, võib ise filmist uue versiooni teha.""Mul on sõpru üle kogu maailma, nende seas on nii mosleme, kristlasi, katoliiklasi, ateiste, budiste, juute… Inimesed on ikka inimesed ja ma tahan tähistada Kleopatra pärandit ja austada seda ajaloolist ikooni, keda ma nii väga imetlen,"" ütles Gadot.Film valmib koostöös filmistuudioga Paramount Pictures, režissöör on Patty Jenkins ning stsenaariumi kirjutab Laeta Kalogridis. "
err,06.07.2020 17:35,Raadiouudised,https://www.err.ee/1109842/ukrainas-on-koroonaviiruse-nakkuskordaja-27,Ukrainas on koroonaviiruse nakkuskordaja 27,"Uurisime Kiievis asuva Eesti saatkonna asejuhi Margus Särglepa käest, milline on praegu  koroonaviiruse olukord Ukrainas. "
err,13.01.2021 22:40,Välismaa,https://www.err.ee/1608072586/new-york-lopetab-koik-trumpiga-seotud-arisuhted,New York lõpetab kõik Trumpiga seotud ärisuhted,"Üha enam ettevõtteid, rahvaesindajaid ja rühmitusi otsustab tõmmata terava joone enda ja lahkuva presidendi Donald Trumpi vahele.New Yorgi lepingud puudutavad linnale kuuluvaid golfiväljakuid Bronxis, kahte uisuväljakut ja karusselli Central Parkis.""New York ei tee tegemist mässulistega,"" kirjutas demokraadist linnapea Twitteris. Trump Organizationil on New Yorgiga lepinguid enam kui 17 miljoni dollari väärtuses, täpsustas de Blasio.Ta ütles MSNBC-le, et linn võidab kõik sellest tulenevad võimalikud kohtuvaidlused. ""Kui ettevõte või ettevõtte juhtkond tegeleb kuritegevusega, on meil õigus leping katkestada."" De Blasio tegi oma avalduse ajal, mis demokraatide juhitud esindajatekoda arutab teistkordselt Trumpi tagandamist. New York Times teatas teisipäeval, et Trumpi peamine laenuandja kahel viimasel aastakümnel Deutsche Bank kavatseb temaga suhted katkestada. Shopify on sulgenud tema e-kaubanduse lehed ja makseplatvorm Stripe ütleb, et ei tegele enam Trumpi kampaania tehingutega.Ühendriikide golfimängijate assotsiatsioon PGA lubas, et 2022. aasta meistrivõistlusi ei peeta Trumpi Bedminsteri golfiklubis New Jerseys. "
err,05.11.2020 15:58,Välismaa,https://www.err.ee/1155769/el-leppis-kokku-oigusriigi-pohimotete-sidumises-eelarvega,EL leppis kokku õigusriigi põhimõtete sidumises eelarvega,"Euroopa Liidu Nõukogu teatavaks tehtud ""ajutise leppega"" ületatakse parlamendi vastuseis 1,1 triljoni eurose eelarve (MFF) ja 750 miljardi eurose taastepaketi heakskiitmisele.EL-i liidrid leppisid ebamääraselt sõnastatud mehhanismis põhimõtteliselt kokku juulis peetud maratonkohtumisel, kus kiideti heaks ka koroonakriisist taastumise toetamiseks moodustatud abipakett.Eurosaadikud kurtsid aga, et lepe on liiga hägune tagamaks, et liikmesriigid õigusriigi põhimõtetest kinni peaks. Tingimuste kehtestamisele olid ägedalt vastu Ungari, Poola ja Tšehhi.Ungari ja Poola on sattunud Brüsseli kriitikarahe alla seoses kohtusüsteemi iseseisvuse lammutamise ja migratsioonireeglite õõnestamisega.Budapest survestab ka opositsioonimeelset meediat ja on sulgenud välismaist päritolu ülikoole.Saksamaad, mis on praegu EL-i eesistuja, on Euroopa Parlamendi meelekindlus ärritanud, kuna see takistas taastepaketi kasutamist. Riigi ametnikud pidasid eurosaadikutega läbirääkimisi kõigi 27 liikmesriigi nimel.Euroopa Liidu Nõukogu teatel kaitseb uus mehhanism EL-i eelarvet seal, kus õigusriigi põhimõtete rikkumine võib mõjutada eelarve mõistlikku kasutamist.Saksa saadik Michael Clauss EL-i juures nimetas seda ""oluliseks verstapostiks järgmise pikaajalise eelarve ja taastepaketi lõpuleviimises"".""Meil on laual ajalooline 1,8 triljoni eurone finantspakett. Kuna pandeemia teine laine räsib liikmesriike, pole aega kaotada,"" ütles ta. "
err,13.08.2020 14:08,Arvamus,https://www.err.ee/1123284/hardi-murula-rohelepe-on-voimalus-polevkivitoostuse-uuendamiseks,Hardi Murula: rohelepe on võimalus põlevkivitööstuse uuendamiseks,"On ammu teada tõde, et Euroopa Liit on hädas ettevõtete vähese innovatsiooniga. Euroopa ettevõtted on maailma mõistes heal juhul keskmikud. Tehakse küll teadust, aga globaalseteks äriettevõtteid siinse teaduse pealt ei tule. Majandus stagneerub ja vajab uut hingamist.Praeguse EL-i juhtkonna idee on anda tõuge innovatsiooniks läbi keskkonnamõjude piirangute, mis peaks suurt osa majandussektoreid sundima innovatsiooni tegema ja teisele osale uusi väljakutseid pakkuma. Nagu ikka ollakse valmis lööma rahapatakaga, aga ideid ja reaalseid lahendusi ükski bürokraatiamasin pakkuma võimeline ei ole. Äriplaani osa peavad kõik ise sisustama.Seega ei pea ega tohikski Eesti läheneda oma tänase paipoisiliku käitumisega ja kohe oma maailmas ainulaadse tööstusharu sulgema, vaid leidma nutikaid lahendusi ja uusi efektiivsemaid tootmisvõimalusi, mida Euroopa Liit ju tegelikult ka ootab.On ju selge, et täiesti ilma vedelkütusteta me vähemalt järgmised 30 aastat hakkama ei saa ning mõistlikum on neid toota siiski võimaluse korral ise. Kas EL-i piiridest väljaspool, Venemaal või Nigeerias nafta tootmine on siis puhtam või rohelisem kui meie põlevkivi töötlemine?Aga miks me ei saa ilma vedelkütusteta? Sest kasvava rahvastikuga maailm vajab meeletutes kogustes mineraalseid aineid, kõige odavam on neid sünteesida mineraalsetest maavaradest (eelkõige naftast).Põhimõtteliselt on kõike võimalik asendada bioloogiliste (taastuvate) ressurssidega, kuid maakeral ei ole võimalik kasvatada sellises koguses biomassi, et rahuldada inimkonna vajadused, biomajandus jääb maailma mastaabis ikkagi eelkõige toidu tootmiseks.
										Lõppev aasta oli põlevkivitööstuse jaoks edukas									Tahame me seda või ei taha, aga näiteks isegi enamik ravimeid (sh loodav koroonavaktsiin) on suures osas toodetud naftast või mõnest muust taastumatust maavarast.""Rohepööre ise vajab ellu viimiseks mõõtmatutes kogustes erinevaid mineraalseid aineid, eelkõige metalle.""Euroopa Liit räägib ""majanduskasvu lahutamisest ressursikasutusest"", aga rohepööre ise vajab ellu viimiseks mõõtmatutes kogustes erinevaid mineraalseid aineid, eelkõige metalle.Maavarade uurimine ja teadus-arendustegevus nende kasutuselevõtuks peab toimuma ka Eestis. Me ei saa eeldada, et kogu mineraalsete ainete kaevandamine ja töötlemine toimub kusagil kaugel ja meile jõuab juba täiesti ""CO2-neutraalne"" pakendatud toode.Maavarasid on võimalik kaevandada ka mõistlikult, need näited leiab meie naabrite Soome ja Rootsi juurest, mis on selles osas Euroopas esirinnas. Huvitaval kombel on mineraalsete maavarade kasutamise kõrval nendes maades kõrgelt arenenud ka bio- ja ringmajandus. Mis tähendab, et üks ei pea välistama teist.Samamoodi ei pea olema üksteist välistavad mineraalainetega tegelemine ja jätkusuutlikkus: ajal kui enamik kütusefirmasid kannatavad kahjumeid ja lõpetavad tegevust on soomlaste Neste aktsia rekordkõrge ning ettevõtte on hinnatud üheks maailma jätkusuutlikumaks firmaks. Tänu sellele, et varasematel aastatel on panustatud biokütuste tootmisesse, kuigi enamus nende toodangut on jätkuvalt samaväärne teiste naftaettevõtetega.Kas ma tahan öelda, et Ida-Virumaa ei vaja uusi tööstusharusid? Üldsegi mitte, muidugi vajab ja on vajanud juba ammu. Ideekorje, investeerimistoetused ja igasugune abi on teretulnud. Lihtsalt vaja on ka kohalikku ettevõtlust ja kogukonda usaldada.Kui me ütleme, et põlevkivitööstust on võimalik edasi arendada ja põlevkivi väärtusahelat pikendada, siis peaks antama selleks võimalus, mitte lihtsama vastupanu teed minnes lihtsalt tehastele ja kaevandustele lukud ette panna. Innovatsioon ei sünni tühja koha pealt, vaid ikka eelkõige olemasolevat edasi arendades. "
err,15.10.2020 16:08,Korvpall,https://sport.err.ee/1147725/eesti-soome-tagamangija-sai-soome-korgliiga-avavoorus-kae-valgeks,Eesti-Soome tagamängija sai Soome kõrgliiga avavoorus käe valgeks,"470 pealtvaataja ees peetud matšis teenis Vehmanen mänguaega kolm minutit ja kaheksa sekundit ning tabas selle aja jooksul ühe pealeviske. Lisaks kahele punktile meelitas Vehmanen vastastelt välja ka ühe vea, vahendab Korvpall24.ee.Rakvere SK noortesüsteemist välja kasvanud Vehmanen omab nii Eesti kui Soome kodakondsust ning viimased kaks hooaega enne Soome siirdumist pallis ta Aivo Erkmaa juhendamisel KA Tallinna Kalev/TLÜ meeskonnas.Eelmisel hooajal ehk 2019/20 sai Vehmanen Soome meistrisarjas kirja kokku 16 mängu ning kogus keskmiselt veidi vähem kui nelja minutiga 0,9 punkti ja 0,9 söötu.Loe edasi Korvpall24.ee portaalist. "
err,23.02.2021 18:40,Raadiouudised,https://www.err.ee/1608120682/paikuse-politseikooli-alarmsoidukikoolitus-jaab-paikusele,Paikuse politseikooli alarmsõidukikoolitus jääb Paikusele,"Nüüd selgub, et kirja sõnastus oli ebaõnnestunud ja Paikusel politseinikuks õppijad saavad oma tunde siiski kooli juures edasi teha, Väike-Maarjas aga viiakse läbi täiendkoolitusi. Ester Vilgatsi lugu "
err,12.01.2021 12:18,Galeriid,https://menu.err.ee/1608070618/galerii-tallinna-lauluvaljakust-on-saanud-kelkude-surnuaed,Galerii: Tallinna lauluväljakust on saanud kelkude surnuaed,"Kõik kelgud pole veel aga konteinerisse jõudnud, vaid vedelevad ka lauluväljaku nõlvadel. "
err,16.02.2021 21:42,Eesti,https://www.err.ee/1608112477/kokkade-koroonaisolatsioon-sundis-koolidirektori-suppi-keetma,Kokkade koroonaisolatsioon sundis koolidirektori suppi keetma,"Direktor Rein Oselini ja mitme tema kolleegi nädal algas enneolematu väljakutsega kuna kõik koka eraiala õpetajad ja õpilased on eneseisolatsioonis, tuli leida lahendus, kuidas ära toita kolme majas tegutseva kooli õpilased ja töötajad. ""Täna tuleb süüa teha 260 lapsele ja umbes 30 täiskasvanule. Ja täna pakume mulgiputru ja kanasuppi,"" ütles Oselin.Oselin märkis, et suur väljakutse see tema jaoks ei olegi. ""Minu jaoks isiklikult väga ei ole, sellepärast et mina olen eluaeg süüa teinud. Juba Nõukogude armees ma tegin süüa tuhandele sõdurile. Küll aga ma näen, et siin kolleegid pingutavad,"" lisas ta.Täiendkoolituse spetsialist Heleri Vallimägi on varasemalt kaks aastat kokana töötanud ja ka Järvamaa kutsehariduskeskuses selle ameti selgeks saanud. ""Tehnika kasutamine tuleb jälle meelde tuletada, et kuidas selle kombiahju kasutamine käib. Ja viie kilo sibula praadimine, see on ka paras väljakutse,"" sõnas Vallimägi.Kulujuhi Urve Vene sõnul pidi tema algselt kassas olema. Tema sõnul on direktor Oselin peakokaga üllatavalt tore ja saab väga hästi hakkama.Rein Oselini sõnul on see osa elust. ""Ja elu ei tohi väga tõsiselt võtta. Tegelikult on meil siin köögis lõbus ja me saime eile kiita. Ei ole siin mingit probleemi,"" sõnas Oselin.Direktor Rein Oselin ja tema köögitoimkond peab vastu pidama reedeni, siis algab koolivaheaeg ja pärast seda võivad päris kokad töö jälle üle võtta.
					Vaata galeriid					
						19 pilti					
			Direktor Rein Oselin võttis eneseisolatsioonis olevatelt koolikokkadelt nädalaks ajaks töö ūle.
			Autor/allikas
			Olev Kenk/ERR
		  "
err,24.08.2020 15:05,Kirjandus,https://kultuur.err.ee/1126940/mihkel-mutt-kirjanik-koerakesega,Mihkel Mutt. Kirjanik koerakesega,"Artikkel pärineb Loomingu augustinumbrist. Mälestus On aasta 1999. Jalutan Suur-Karja tänava alguses kultuuriministeeriumist mööda Draamateatri poole. ""Rahva Raamatu"" vaateakna juures kohtan teretuttavat noort meest, kelle tean olevat Andrus Kivirähki. Olen äsja lugenud tema romaani ""Liblikas"", mis mulle väga meeldis. Tunnen vajadust seda talle öelda. Noormehe nägu kirgastub natuke, kui ta viisakalt tänab. Siiamaani tekitab see mälestus minus hea tunde.Ja see ongi vist põhiline. Teatud hetkest alates on olulised tervikmuljed, üldine kuvand. Nii et sellega võikski lõpetada. Seda enam, et ma jõuan ringiga niikuinii sinnasamasse välja. Aga käime enne siiski natuke ringi. Paar eelmärkust Andrus Kivirähk on tekkepõhiselt heterogeenne nähtus, seistes kahe ajastu vahepeal: keskkooli lõpetas nõukogude ajal ja ülikoolis käis üleminekuajal; kirjutama hakkas noorelt, aga täisvõimsuse saavutas Eesti Vabariigi päevil. Kivirähki lugu on üks eesti edulugudest, mida paljud meie uuelt ühiskonnalt ootasid. Pole näha, et formeerumisaastad oleksid teda kuidagi pärssinud, jätnud temasse elamusi, mis võinuksid loometeed konardada. Küllap tundub, et just nii peabki, joon alla ja edasi minna! Kivirähk näikse olevat aja suveräänne peremees niihästi sotsiaalses kui — etteöelduna — isiklikus mõttes. Ta kirjutamismasin on töötanud tõrgeteta ja kui selle rattarummu on sattunud ka liivateri, siis mitte ajaliivast. Üldse paistab Andrus Kivirähk võrreldes keskmise loovharitlasega loomulik ja kompleksivaba, millest johtuvad suuresti tema edu, õnn ja voorused, aga ka mõned ohud.
										Andrus Kivirähk: teatud inimestega ei ole mõtet diskuteerida, nende üle võib ainult nalja teha									Kivirähk on ärgas isik, kes muudkui teeb, käib ja esineb. Tema jälje, mis eesti vaimuelus on suur ja lai, võib tinglikult jagada kolmeks: raamatud, teater, ajakirjandus. Kõigest võrdselt rääkida ei jõua, pealegi on tähtis tervikfenomen. Igast loovisikust saame rääkida kitsamalt kui subjektist, sellest, mis ta ise teadlikult või alateadlikult on, ja laiemalt — mis tendentsid tema kaudu väljenduvad ja milles seisneb kokkuvõttes tema tähtsus ja tähendus. Muu hulgas on Andrus Kivirähk tänuväärne ettekääne teha juttu mitmel teemal, mis mind ka muidu huvitavad. Esiteks ja eelkõige ikkagi kirjanik — prosaist ja lasteautor. Tema täiskasvanutele mõeldud romaanid, jutud ning naljalood võib jagada teemade järgi kolmeks: kunstnikukäsitlused, eesti päris- ja kunstmütoloogia (folk- ja poploor) ja nn lihtsa inimese elu. Kõigis on tal õnnestumisi. Tunnistan kohe oma ammust kiusatust Kivirähki Lutsu liistule tõmmata ja temaga kõrvutada. Kuigi neil on kapitaalseid erinevusi, on ka sarnast: mõlemad on rahvakirjanikud selle tegelikus tähenduses, mõlemad on n-ö vilka sulega, mõlemad on tihti humoristlikud (kuigi naeravad vähemasti seltskonnas harva täie suuga), mõlema hinges kripeldab midagi lüürilist, mõlemad kirjutavad pidevalt ajalehele jne.Kivirähki kui kirjaniku tegelik sünniaeg on 1990-ndate lõpp, kui aastase vahega ilmusid ""Liblikas"" ja ""Rehepapp"". Esimene tähendas läbimurret küpsustasandile ja kuuldavasti on mõne lemmikuks jäänudki. ""Rehepappi"" lugedes naersin end oimetuks ning olin üllatunud, et eelmise, lüürilise ja armsa, dokumentaalsest ainesest rõõmuga fabuleeritud romaani autoril on ka nii pöörane ja samas artistlik naljasoon. 
										Andrus Kivirähk ""Rehepapi"" edust: sellega on kuidagi vedanud									Siis tulid ""Ussisõnad"", läks lahti üldine Kivirähki-hullus, kuigi Ivan Orava lood võinuksid seda ennustada, minus aga tekkis mingisugune tõrge. Mulle tundus, et publik kiidab autorit vale asja eest, et uus põlvkond tahab, et kistaks kildu, nalja iga hinna eest, ja niiviisi ""rikub"" andekat kirjanikku. Ei ole muidugi õige nuhelda autorit selle eest, kuidas publik teda kohtleb, aga ausalt, ma ei suuda tagantjärele teksti ja konteksti iga kord lahus hoida. Vastuvõtukontekst aga tekitas minus väikestviisi tülgastust (seda enam, et just toona hakkas mus endas pead tõstma midagi rahvusluse taolist).Muret, millest raamat mu meelest vähemalt osaliselt on kantud (sest ka naljaviskamine nalja enda pärast on Kivirähkile kindlasti omane, aga see on mõistetav nõrkus), ei paistnud paljud üldse mõikavat. Või olin mina millestki valesti aru saanud? Rohkem kui kõik need sugukarude mängud, naisrästikud ja muud sürrikillud läks mulle hinge terviku paatos: midagi on kadunud ja lootust seda tagasi saada pole palju. Kui tuhanded üheskoos lausuksid ussisõnu, siis ärkaks Põhja Konn ellu ja ""looks Eesti põlve uueks"". Ent seda ei juhtu, sest alles on vaid tema viimane valvur, ülejäänud on leidnud paremat tegemist. See metafoor on ikka võimas. (Nii et küsiks, kelle üle te naerate, daamid ja härrad?)Mõtlen, kas ei võinud autoris endas tekkida midagi pettumuse taolist, et tema hoiatusromaani võeti puhta naljaklusena. Ja kas on võimalik, et tema peas tärkas mõte: oot, kui te ei taha aru saada, siis keeran ma teile veel nii, et te vingute mu käes! Sest kuigi Ivan Orav ja muu minevikutravestia olid sündinud juba varem, avas autor oma vastava registrikraani alles nüüd lõpuni. Algasid ""eesti rahva peedistamise aastad"". Ent ma tõttan ette…
										Mihkel Muti uus teos vaeb võimalusi Eesti suureks teha									Ükskõik, kui ""Mees, kes teadis ussisõnu"" ilmunuks enne kahte eelmainitud raamatut, oleksin ikkagi Kivirähkile ""Rahva Raamatu"" ees komplimendi teinud.Kivirähk on alati olnud sürrilembene (juba ühes esimeses jutus, mida temalt mäletan, elasid suus hammaste taga mingid olendid). On vähe öelda, et ta armastab fantaseerida, pigem on oma kujutlusel minna laskmine tema teadvuse loomulik olek. Ühtaegu on Kivirähk vahel kärsitu ja hüplev, piirdudes siin-seal paari detailiga. Kui ta viitsib oma maailmadega pikemalt ja süsteemsemalt tegelda, on tulemus nauditavam. Ikka on tore, kui sürrealismis on meetodit ja kui fantaasiailm on peensusteni välja joonistatud (nagu näiteks Tolkienil).Kivirähkil on kerge kalduvus kasutada naturalistlikke või koguni obstsöönseid detaile, mis viitab ühele sürri alaliigile. Säärased seigad võivad olla sugestiivsed (siiani mõlgub meeles mingis nõukogude noorsoojuttude sarjas ilmunud pala, kus kelleltki ära rebitud sinine silm hulbib rannavees), aga näiteks Burksi-Pille sõrmeküüs toidupala sees (""Vana taksojuhi"" nimijutus) ei täida mu meelest kunstilist ülesannet kõrgeimal tasemel.Lutsul ja Kivirähkil on väike ühine huvi skatoloogia vastu. See on täiesti normaalne, s.t rahvalik, ükskõik, kas nimetame seda gargantualikuks või luterlikuks (usupuhastaja oli teatavasti väga otsese ütlemisega, enamik tema lopsakaid väljendeid oli pärit vankrivedajatelt, kelle kõnet ta tudengina kuulma juhtus). ""Kaka ja kevad"" — mis kaka? Koera loomulikult, koera julgad. Kas me ikka alati mõtleme, mida tähendab Julk-Jüri? Ükskõik, kas see märkis asjaomase isiku kehakuju või midagi muud — hüüdnimi on parasjagu ropp.
										Andrus Kivirähk ""Puulastest ja tohtlastest"": see on üllatavalt päevakajaline									Omaette seisab autori senises loomingus romaan ""Maailma otsas"" alapealkirjaga ""Pildikesi heade inimeste elust"" (muidugi meenuvad kohe ""pildikesed Paunverest""). See on Kivirähki ""Tagahoov"", see on tema ""Sügisball"". Ta demonstreerib head sotsiaalpsühholoogilist kuulmist, need inimesed ongi just niisugused. Nad ei ole halvemad ega paremad, autor ei pila ega idealiseeri neid. See on seltskond, kelle kohta Tšehhov kunagi ütles, et kui sa sääraste inimestega kaarte mängid või einet võtad, on nad korralikud, viisakad, heasüdamlikud ja isegi arukad. Aga piisab, kui teha nendega juttu millestki kõrgemast, ja nad tulevad lagedale niisuguste juhmide ja õelate seisukohtadega, et tekib tahtmine käega lüüa ja minema kõndida. Kas ei peaks see meeleheidet tekitama — kus on siin siis inimene suure algustähega? Minu arvates muheleb Kivirähk elutargalt: just see, sõbrakesed, ongi peamine, võimatut, hing, ära ihka, ammenda võimalikkuse riik, oska vahet teha ning tea, kellega einet võtta ja kellega ""kõrgemast rääkida"", ja kõik saab korda. Pealegi luges šveitser Theo new age'i kräppi, aga kõrtsmik Ülo loeb ""Tõde ja õigust"".2019. aastal ilmus kunstnikuromaan ""Sinine sarvedega loom"" Oskar Kallisest, sellega paistab Kivirähk minevat uuele ringile — sealt, kust ""Liblikaga"" alustas.Kokkuvõttes pole tema suurte proosat mahuldasa kuigi palju ja kõik pole ühtviisi kuldmunad. Muide, vahel jääb mulje, et luuletajatele andestatakse üldjuhul kergemini, s.t nende nõrkadele tekstidele vaadatakse läbi sõrmede. Võtame kas või ühe mu lemmiku Juhan Liivi paksu ""Kogutud teosed"" — kui palju on seal keskpärast, mille vahelt küünivad esile need, mis esindavad meile ""päris"" Juhan Liivi. Nõnda on paljude teistega. Kuigi leidub suuri erandeid, nagu Alver või Talvik, kellel nõrgad luuletused sama hästi kui puuduvad, siis enamikku klassikuid tunneme põhimõtteliselt kaanoni järgi, mis mahub ühte (vahel ka kahte) ""väikesesse luuleraamatusse"". Ja veel: suuri luuletajaid tunnemegi enamjaolt nende üksikute luuletuste, mitte luulekogude pealkirjade järgi (kuigi on jällegi erandeid, nagu ""Kurja lilled"" või ""Tähetund""). See on aga mõistetav, sest üksuste arvult jääb ka viljakaim prosaist väheproduktiivsele luuletajale alla, nii et iga tema raamatu erikaal on suurem. Ja kas ei tunta ka ""Kevadet"" ja ""Tõde ja õigust"" eeskätt kuulsate kirjakohtade järgi?
										Andrus Kivirähk 50: värskes saates intervjueerib sünnipäevalast Mart Juur									 Teater Viimasel veerandsajandil pole vist olnud hooaega, mil kusagil poleks mõnda Kivirähki tükki mängitud. Aga sellest las kirjutab keegi teine, sest viimane, mida mina teatris nägin, oli ""Eesti matus"". Mainin ainult, et Kivirähk on ka ise mõne korra lavastajana kätt proovinud. Üldse paistab ta olevat teatris omainimene, ja mitte ainult sellepärast, et pakub näitlejatele seda, mida nood peale ""neid nägeva lavastaja"" kõige enam vajavad — s.o tegelasi, keda kehastada. Räägin ühest teisest asjast, mis võib jääda märkamata. Nimelt on Kivirähkis vaatamata välisele tagasihoidlikkusele ja isegi vist teadlikule mitte-silma-torgata-tahtmisele tubli annus teatraali. See ei avaldu üksnes elava huvina lavamaailma vastu, mida kohtab üsna paljudel, vaid tüübi, ""vaimse genoomi"" tasandil. Teatraalitüüp seostub tavakujutluses vist ikka suurejoonelise käitumise, valju hääle ja kõmiseva naeruga. Õigupoolest on niisugusel puhul tegu eelkõige keskpäraste annete või taidlejatega. Tõelise näitleja üks peatunnuseid on, et kui ta astub lavale, publiku ette, siis ta n-ö puhkeb, läheb tõeliselt lahti, muutub huvitavaks.Paljud suured eesti teatritähed, kellest mõnda omal ajal põgusalt ka kohtasin, olid inimestena pigem introverdid, sordiini all, kammerlikud. Aga astusid lavale ja… särasid! Nagu elektrivool oleks hõõgniidist läbi lastud ja pirn lõi helendama. (Siinkohal võib tuua paralleeli naisnäitlejatega, kes elus ei tundugi nii väga ilusad, aga laval on ometi kaunid ja sarmikad! Ja kogenud kino­inimesed, kes on tegelnud osaliste värbamisega filmi, teavad, et linna peale jätkub kenasid tüdrukuid alati, aga ekraani tarbeks on vaja midagi muud.) Seda omadust ei esine üksnes näitlejatel, nii on ka paljude poliitikute-kõnemeestega, kes publiku ees saavad uue hingamise. Andrus Kivirähk on paar korda aidanud mul raamatut esitleda ja alati olen täheldanud, kuidas ta publiku ees nende neljakümne minuti jooksul lahti läheb, on oma elemendis. Muidugi ei tohi unustada, et tal on veerand sajandi pikkune raadiopraktika. Ent samas, kesse käsib, miks ta tükib sinna, kui ta sealt kaifi ei saa? Miks tahab vana näitleja lavale ja miks on talle tragöödia, kui teda sinna enam ei lasta? Lõigu alguse juurde naastes: ju näitlejad tunnetavad, et Kivirähki ja nende keemias on midagi ühist.
										Andrus Kivirähk 50: värskes saates intervjueerib sünnipäevalast Mart Juur									 Ajakirjanikutöö Kivirähk kirjutab (mõistagi korraliste puhkustega) juba veerand sajandit iga laupäev kolumni ning Mart Juurega on nad sama kaua teinud iganädalast raadiosaadet ""Rahva oma kaitse"". Juurega on nad üldse hästi töötav ja teineteist täiendav tandem. Laias laastus esindab Juur rohkem traditsioonilist iroonilis-parodeerivat stiili, Kivirähkil on fabuleerimislusti ja ootamatuid uperpalle.Siinkohal peaks vist täpsustama loo alapealkirja ja viitama teatavale dünaamikale, mille tajumine põhineb küll täielikult minu empiirilisel kogemusel, mitte statistikal. Kuigi Kivirähki teoste müüginumbrid on ka praegu säärased, millest enamik kolleege võib vaid und näha, on tema lemmikustaatuses toimunud nihe. Ta pole selles seisuses enam nii vääramatult kui mõne aja eest, sest talle on tekkinud ka üpris kurje vastaseid. Selle põhjus ei peitu õieti Kivirähki ilukirjanduslike tekstide kvaliteedi võimalikus muutuses, vaid on seotud tema mittekirjanduslike sõnavõttudega, eeskätt arvamuslugudega ""Eesti Päevalehes"". Võib ka öelda, et kui mainitud väljaannet on laiemaltki seostatud teatud suunitlusega, siis Kivirähkil on selles oma osa, ja vastupidi. Kivirähk kui sotsialist Kivirähkis on sotsialisti — euroopalik-valgustuslikus mõttes, nii nagu neid leidus kunstirahva hulgas esimesel iseseisvusajal. Nende poliitilis-positiivne programm oli ja on enamasti poeetiline ja natuke utoopiline, mõjusam on ühiskonnakriitiline pool. Selles väljendub muu hulgas haritlase igipõline opositsioon ""rasvase rahulolu"" tundjatega, kelles traditsiooniliselt nähakse vaimset piiratust, tagurlust ja muid patte. Kivirähki kriitika objektidest on üks — ametlik religioon — vanem, teine — poliitiline suundumus, mis seostub EKRE-nimelise parteiga — uuem. Siiski on ka viimasel seos tema üldisema ja pikemaajalise pilaga n-ö tõsirahvuslaste üle. Just nimetatud teemadel kirjutades on Kivirähk häirinud või koguni solvanud mõne lugeja paremaid tundmusi. Peatun neil teemadel põgusalt. Vähemalt Voltaire'ist peale on uusajal kombeks kritiseerides vahet teha religioonil (mida võidakse pidada heaks või vähemasti kasulikuks) ja kirikul kui selle korrumpeerunud ainuesindajal (mis tuleks ""hävitada""). Kivirähki piitsahoopide puhul pole see eristus nii selge, ta pilab oma kolumnides mõlemat. Mina ei ole kirikuinimene ega ka mitte ilmutusreligiooni uskuja. (Kirjutan alla Thomas Manni ridadele ""Mittepoliitilise inimese mõtisklustes"": ""Kui mõista religioossuse all vabadust, mis pole eesmärk, vaid tee, et see tähendab avatust, õrnust, lahtiolekut elule, alandlikkust, otsivat katsetamist ja kahtlevat eksimist, siis jah, ma olen midagi enam-vähem usklikku."") Siiski on mul raske mõista aktiivset vastuseisu neile. Ei kirik ega ristiusk ole praegu maailmas probleemide pingerea tipus. Sallimatu islam ja ka hinduism põhjustavad palju rohkem muret. Eestis on kirik täiesti n-ö taltsas, elades suuresti oma elu. Ma ei tea, mis patte Kivirähk talle süüks paneb. Kui vaadata ajaloolises plaanis, siis selle eest, et eestlased kirjasõna nii kõrgelt hindavad ja muu hulgas ka Andrus Kivirähki raamatuid kümnete tuhandete viisi ostavad ja loevad, peame olema tänulikud eelmiste sajandite pastoritele (ja ka Julk-Jüridele). Enim kirgi on avalikkuses kütnud kiriku roll riigitseremooniatel. Muidugi ei arva keegi, et kui viljakuivati sisse õnnistada, siis jumal kaitseb seda tulekahju eest. Aga ei saa nii praktiliselt mõelda! On palju asju, millel pole mõtet, aga mida tehakse, sest nii on kombeks. Näiteks mis praktilist tähtsust on matuselillede värvil või et üle läve ei tohi kätt anda? Inimestele on vaja järjepidevust ja rituaale. Kirik on üks väheseid, kellel on mõlemat pakkuda. Kuni uued rituaalid pole kanda kinnitanud (ja võib-olla neid ei tulegi), ei näe ma midagi halba vanade kasutamises. Lisaks tekitab minus üle vana kiriku läve astudes ikka hea tunde teadmine, et siitsamast on sisenenud kümned meie esivanemate põlvkonnad ja sama teevad meie järglased saja aasta pärast. Nii võib natuke igavikku kogeda ja hingetuge saada.Tugevatel natuuridel pole vahest tõesti tarvis usku transtsendentsusse, sest nemad julgevad vaadata kuristikku — umbes nagu Schopenhauer, Wagner ja Nietzsche. Valgustajad, sotsialistid jt eeldasid säärast julgust kõikidelt ja tahtsid asendada jumalausu usuga inimesse endasse, progressi, ellu vms. Peagi aga ilmnes, et tavalisele inimesele sellest ei piisa.Seepärast näib mulle, nagu kirjutaks Andrus Kivirähk oma jumala-kolumnides (ja mõnes näitemängus, nagu ""Köster"") üliinimestele ja hingesangaritele, aga tema muu looming on tavakodanikule. Seal ta jätab jumala rahule. Võimalik, et nende inimeste elus pole ruumi transtsendentsile, eriti praeguses ""peenhäälestuse"" maailmas. Aga kust siis nemad vahel harvagi hingekosutust saavad? Tean vastuseid ette, aga kas siis need kosutavad? Mõnikord tahaksin küsida, miks sa, Andrus, ei hooli lihtsast inimesest. Samas muidugi aiman, et ta hoolib neist väga. Seal ""maailma otsas"" piisab kiluvõileivast ja õllekruusist, piisab heast sõnast ja küünarnukitundest. Nii oskarlutsulik, tõepoolest… Aga kas siis see, kui nad vahel oma hingele ja igavikule mõtleksid, jookseks neil tõesti mööda külgi maha? Üks ei tohiks teist segada.Ikkagi — millest Andrus Kivirähki selline hoiak? Mitte et see oleks haruldane või skandaalne (kohtab veel radikaalsemat, nagu meie ühise vana hea kaaslase Ervin Õ. puhul), aga igasugune kirglikkus eeldab midagi isiklikku (eriti kui tegemist on muidu tolerantse inimesega). Näiteks on mõned suurimad ateistid endised tõsi­usklikud. Või peituvad põhjused kauges lapsepõlves? Tulevased biograafid võiksid vastse juubilari elulugu vastavast aspektist lähtudes põhjalikult uurida. Muidugi võib kõik olla palju lihtsam. Jumala-veste on mõnus formaat, hea loriseda. Ja publik on garanteeritud, sest eestlase suhtumine kirikusse on alati olnud ambivalentne kas või juba sellepärast, et see oli võõrvallutajate ""toode"". Kui vaadata kirjanduslukku, siis on eesti olulised kirjanikud kirikumeestest küll ka soojusega kirjutanud, aga sagedamini neid siiski töganud.Kui usuteema on eesti ühiskonnas suhteliselt marginaalne, siis rahvuslus mitte. Kivirähk kui EKRE roosk Siin on Andrus Kivirähk olnud üks armutumaid. Nagu meie ühiskonnas laiemalt, on kõrvalseisjal raske hinnata, kui palju on kellegi vastandumises mainitud poliitilisele jõule tegemist lahknevusega poliitilistes vaadetes, kui palju nende elluviimise meetodites ja kui palju antipaatiaga konkreetsete persoonide vastu. Juhiksin aga tähelepanu, et paradoksaalselt võiks Kivirähk ühel tasandil (tõsi, teatava määrani) Eesti Konservatiivses Rahvaerakonnas liitlase leida.Meil on tehtud katseid nimetatud erakonda natside liistule tõmmata. Toodud paralleelid on pealiskaudsed ega veena. Mõtteid võiks aga mõlgutleda EKRE ja natsionaalsotsialismi religiooni suhtumise üle. Rahvuskonservatiivsusel võiks juba definitsiooni järgi olla tugev seos etableerunud enamuskirikuga (rahvakirik ei söanda öelda). Aga EKRE on olnud selles suhtes väga hillitsetud: mitte vastu, aga mitte ka silmatorkavalt poolt. (Kas on sel midagi pistmist Mart Helme orientalistikahuviga?)Meenutame natside ambivalentset vahekorda kiriku ja kristlusega. Vormiliselt pidid mõlemad olemas olema, aga sisuliselt taheti neid muuta (ja osalt muudetigi) instrumentaalseks. Selle eesmärk oli aidata kaasa rahva mobiliseerimisel oma eesmärkide elluviimiseks. Hitler ei lasknud pappidel oma ideed kaaperdada: ei mingit teispoolsusejama, tuhandeaastane riik pidi tulema maa peale ja parim, mida kirik sai teha, oli kaasa kiita. Veel vähem sobis Hitlerile kristliku halastuse idee. Saksamaa oli teatavasti usuliselt jagunenud. Kui protestantlik osa tasalülitati kiiremini, siis katoliiklus kui vanem, traditsiooniteadlik ja karastunud, ei taganenud kergesti. Temaga käituti kaunis karmilt. Kiriku opositsiooniline roll tõstis ta mainet ja see on üks põhjus, miks kristlikud demokraadid on praegugi sealses poliitikas tugev bränd. Vahemärkusena. EKRE puhul näeme teistki veidi ootamatut seika. See on vahekord kunstikultuuriga laiemalt, mis on sel erakonnal samuti sordiini all. Ometi võiks eeldada, et rahvuskonservatiivse erakonna üks alussambaid oleks just kultuur, mitte majanduse, sisekorra ja rahandusega tegelemine. Samuti imestan vahel, kui vähe on selle erakonna liikmeskonnas kunstiinimesi. Muidugi on suurem osa loovharitlasi alati vasakpoolsed, aga enamasti on olnud esindatud ka vastasleer, ja vahel üsna kirglikult. Samuti tuleks siinkohal arvestada praktiliste asjaolude ja konjunktuuriga. On ju teada, kuidas kunstiinimesed end mitmesugustes valimisnimekirjades üles seada lasevad, vahel ka lootusest saada sel kombel mõnd püsiametit või sinekuuri, mis virelemisele lõpu teeks. Loogiline, et see oleks lihtsam seal, kus konkurents väiksem. Kui mõni tegus mees või naine, kel ka saavutused ette näidata, liituks kõnealuse erakonnaga, oleks tal suuri lootusi — kultuuriministri portfellini välja. Miks siis on loovharitlaste tung EKRE-sse väike (mida erakond paistab ka ise tunnetavat)? Võimalik, et praegu hoiab tagasi mingi (vale)häbi, mis aga peagi kaob. Muidugi ei arva ma hetkegi, et see võiks puudutada Andrus Kivirähki. Kivirähk kui eesti mees Mõni teine oleks niisuguse oma rahvuse kallal lõmpsimise pärast ammu kividega surnuks visatud. Kivirähkile on see olnud pikka aega lubatud ilmselt tänu ta muudele saavutustele ja üldisele kuvandile. Ta kuulub samasse rivvi, kus on peale Lutsu ka näiteks August Mälk, Einar Maasik, Teet Kallas — kui ainult mõnda nimetada. Nende kirjanike maailm on kodune, inimesed on seal kokkuvõttes siiski südamlikud ja ka autor ise on heatahtlik. Liiati on Kivirähk laste lemmik. Kuidas sa säärase inimese peale vihastad või vähemasti talle õigustust ei otsi?!Ühtlasi on Kivirähkis palju ürgset eestlaslikkust. Viimane on ju vastuoluliste omaduste kogum nagu enamik asju ilma peal. Meenub õpetus Macchiavelli ""Vürstist"", kuidas populaarseks saada: tuleb pidevalt kurta rahapuudust, aga aeg-ajalt korraldada rikkalikke pidusid — mõlemad meeldivad inimestele. Nõndasamuti kiidab rahvasuu küll töökust, aga ideaaliks on ka ahju peal lesimine. Kivirähk on rääkinid, kuidas talle meeldib diivanil lamaskleda, aga tema tööde nimistu on maa peal olevatest eesti kirjanikest Valtoni ja Traadi järel juba praegu pikkuselt kolmas. Seega on ta kirjutav laiskelajas fast forward'is. Ka see meeldib inimestele, sest on täitsa õunaendellik lähenemine. (Muide, ""Rehepapi"" Õuna Endlile kui eestluse tõelisele kehastusele tuleks mõnda kaunisse paika monument püstitada. Miks mitte Rõugesse ""Eesti ema"" kõrvale. On ju mõlemad aidanud eestlust läbi raskete aegade säilitada. See ei ole nali!)Nagu öeldud, iga inimene, kel on mingisugune staatus, tõstatab endaga põhimõttelisi küsimusi. Mida kõrgekraadilisemad on tema erialased saavutused, seda kindlamalt osutab tema kõrgseisund sootsiumi mingitele iseärasustele. Eespool mainitud vastuolust — mis on siiski üldinimlik — tähtsam on Kivirähki puhul eestlase ambivalentne suhtumine iseendasse. Aredalt ilmneb see paaris ühe teise, samuti silmatorkava nähtusega, kelleks on Valdur Mikita.Ühel pool on Kivirähk, kes tögab eestlust ja viskab nalja ""pühade aluste"" üle. Ja rahvas on n-ö sillas. Selle markantseim ilming oli Eesti Draamateatri lavastus ""Eesti matus"", mis pilab vanu traditsioone ja oskusi ning vastandab neile paari noorema inimese eelarvamusvabaduse ja ""avatuse"". Võiks oletada, et ka publikumenu kulges generatsioone mööda, aga ei, naersid vanad, naersid noored.Kuigi Mikita traktaatide või esseeraamatute tiraažid on Kivirähki tiraažidest suurusjärgu võrra väiksemad, on nad žanri arvestades põhimõtteliselt sama üüratud, Mikita on ses mõttes viimane suurem ""hullus"" pärast Kivirähki. Aga tema, vastupidi Kivirähkile, kutsub meid tagasi vana juurde, kuulama linde ja kukeseeni, elama metsas ja üldse looduses, naasma oma sealsete vaimsete juurte manu. See, et Kivirähk tegeleb rohkem olmelis-praktilise ja ka poliitilise eluga, Mikita aga poetiseerib biometafüüsilisi hingeantusi, on praegu teisejärguline. Peamine, et nende kahe literaadi maailma üldisemad vektorid on vastakuti. Aga kõigi tunnuste järgi nad ei lõhesta lugejaskonda. Jääb mulje, et üks ja seesama inimene võib end õhtul teatris hingetuks naerda, jälgides ""Eesti matust"" (mida võib siinkohal võtta ka sõna-sõnalt), ja järgmisel hommikul kaduda terveks päevaks metsa hingekosutust saama, vaimses paunas Mikita teosed. See ongi eestlus, see ongi eestlane!Ühelt poolt ei maksa sellest vastandusest liiga suurt numbrit teha, sest lõpuks on eklektika ainus normaalne ja aus maailmavaade. Teiselt poolt tuleks siiski rõhutada, et eestlasele paistab ikka väga meeldivat ennast piitsutada. Samuti on ta suhteliselt agar samastuma võõraga, kes teda piitsutab, ta justkui vaataks seda kõrvalt. Põhimõtteliselt samuti, nagu ta võib ühel hetkel kinnisilmi ja ennastunustavalt laulda, järgmine hetk aga vaatab nagu ärgates ringi: olin see ikka mina?Ka selles pole eestlane muidugi maailmaerand, küsimus on vastava nähtuse kontsentratsioonis. Kivirähk näibki kompivat eestlase masohhismi piire. Kui marslane loeks Ivan Orava saagat, kus pole hoo ega hoobi vahet, võiks ta arvata, et see on mingite põrandaaluste tegelaste poliitiliste paskvillide seeria. Lõmpslus võib olla tõsise mure väljendus, nii nagu iroonia on tihti enesekaitse sentimentaalsuse ja hingelisuse varjamiseks. Aga kas igasugune naer enda üle on ikka tugevuse tunnus? ""Meist, matsidest, nüüd teejoojaid"" — kõlab päris uhkelt. Jah, aga näita matsile teepakki, ja ta topib selle nurga taga kuivalt kurgust alla…Kahtlemata esineb ennast rahvuslusega seostavas liinis silmakirjalikkust ja konjunktuurlust, mis ausat inimest pelutab. Häält väristav isamaalus oli vastumeelt juba Tammsaarele, kuigi pole kahtlust, et sisimas tahtis ta, et eesti asjad edeneksid. Kas Kivirähki tekstid on nagu tõrjemaagia pateetika vastu või nagu keskaja karnevalikultuur enne kehalist paastu ja hingelist puhastumist? Kuidas selle kõigega ka poleks, siinkohal on peamine, et just oma ambivalentse eestlusse suhtumise poolest on Kivirähk tõeline eestlane ja ilmselt on see ka üks tema populaarsuse põhjusi. Tema hoiak on peremehe või ka lihtsa linnakodaniku oma: ärge minge leili, alati on elatud ja oldud!Kivirähk rooskab Eestit ja on ühtlasi tõusikluse vastane. See avaldub näiteks suhtumises alkoholi. Tal on laiemaltki teeneid alkoholi humaniseerimisel, aga siin on oluline nüanss. Suurem osa sellest humaniseerimisest seostub meil veinikultuuri juurutamisega — ""väike vein"", ""veiniklaasi kõlistamine"" ja muu eufemistika —, mis oleks nagu midagi sootuks muud ja õilsamat kui labane viinavõtmine (ikka et vana Euroopa, Vahemeremaad, tsivilisatsioon jne, justkui oleks vein õhtumaa kultuuri kolmas alustala judeokristluse ja antiikkultuuri kõrval). Kivirähk seevastu poetiseerib täiesti demonstratiivselt pitsi haljast viina. Jätan meditsiinilis-sotsiaalse aspekti praegu kõrvale ja hõikan Kivi­rähkile siinkohal imagoloogilis-sümboolsel tasandil: ""Terviseks!""NB! Kivirähk kirjutab peaaegu ainult Eestist. Ei ole tal võõraid maid ega kaugeid galaktikaid. ""Maailma otsas"" on ses mõttes programmiline. Ots ongi siinsamas! Kui sa ringiga niikuinii enda juurde tagasi jõuad, siis pole suurt mõtet pikka teekonda ette võttagi. See idee meeldib mulle suurepäraselt, sest tundub kui kuulsate ridade ruumiline ekvivalent: ""Ei ole paremaid, halvemaid aegu. / On ainult hetk, milles viibime praegu."" Jällegi, kas kriitikud/lugejad on autori seda üliolulist aimuskavatsust tabanud? Kahtlen natuke, meil oli veel äsja ikkagi odavlendude ajastu. Ilona, Kaarin, Liisa ja Teele Lõppu olen jätnud lastekirjanduse, millest mõni oleks ehk alustanud, sest Kivi­rähki kuulsus sellel alal on võib-olla suhteliselt suurim. Minulegi on laste­kirjandusega seotu tema puhul väga oluline, aga üldisematel põhjustel, nii et ma vastavatest raamatutest üksipulgi ei räägi.(Mul on selleks veel spetsiifiline lisapõhjus — nn loteaanaga seoses. Ma olen suur loomasõber ja loomajuttude lugeja. Mu lemmiklasteraamat on ""Wind in the Willows"", mis ilmus eesti keeles esimest korda 1995. aastal pealkirjaga ""Pajud tuules"". Raamat ei löönud meil läbi. Mis on omaette teema, sest kultuuri kaugus ei oleks tohtinud olla takistus, mõni briti lasteraamat, nagu ""Alice imedemaal"" ja eriti ""Karupoeg Puhh"", on meie lastemütoloogias tugevasti kanda kinnitanud. Kindlasti ei kavatse ma väita, nagu oleks Kivirähk ""Pajudest tuules"" midagi otse laenanud, sugugi mitte. See, et loomad käituvad nagu inimesed ja et nende kaudu kujutatakse inimmaailma, on ju igivana võte. Aga subjektiivselt, minu jaoks, kel see raamat on pealuu sees, takistab säärase teose olemasolu mõne teise samalaadse raamatu nautimist, olgu see kodu- või välismaine. See pole praegu aga üldse tähtis.)Lastekirjandusel ja kõigel lapselikkusega seonduval on kindel roll Andrus Kivirähki fenomeni mõistmisel.Abielu (või sellega võrdsustatud seisund) on kirjanikule kõige muu kõrval oluline tema kutsetöö pärast. Ta kirjutab kaasinimestest, järelikult peab ta nende elu tundma. Sealt saab ta ainet, prototüüpe, rollimudeleid ja kõike muud. Nagu teada, saavad lapsed vaimses mõttes kodust järjest vähem võrreldes väljastpoolt tulevaga — koolist, kaaslastelt, traditsioonilisest ja sotsiaalmeediast. Sama kehtib muidugi inimese kohta üldisemalt — eraelu osakaal võrreldes töö ja muu avaliku eluga on järjepanu vähenenud. Õigem oleks küll öelda, et eri sfäärid segunevad rohkem kui varem, suur osa seni privaatsest ja isegi intiimsest on nüüd avalik. Sellele vaatamata ei ole eraelu kitsamas mõttes üldsegi kadunud. Järelikult, et sellest kirjutada, tuleb ka tänapäeval inimeseks olemine läbi teha, soovitatav oleks, et kõigis selle astmeis ja reaalselt, mitte virtuaalselt. Kõlab küüniliselt, aga kirjaniku abielu on komandeering inimellu või täiendkoolitus. Muidugi, mida andekam looja, seda rohkem oskab ta vähese najal luua, ta ei pruugi kogu tsüklit või koolitust läbi teha.Mõnes suhtes on perekonna tähtsus kirjanikule hoopiski tõusnud. Ka see johtub elust laiemalt. Asi on muutuste tempos. Mäletatavasti hakkas kogu elu alates XVII sajandist kiirenema. Enne seda sarnanesid põlvkonnad üksteisega ja nende konfliktid olid valdavalt seotud sellega, millal pääseb keegi hierarhias juhtpositsioonile. Kultuurilis-mentaliteedilised vahed olid väga väikesed, ühe indiviidi elus neid sama hästi kui ei tajutud. Tänapäeval jõuab iga inimene oma pika elu jooksul muutustele mitu korda jalgu jääda. Mida peaks kirjanik tegema, et ta ""tundlakesed võtaksid"" — kauem kui need paarteist aastat, mil ta automaatselt püsib elu esimesel laineharjal? Kirjanik näeb, kuidas ta enda põlvkonna publik, kes on temaga koos kasvanud, klammerdub ta külge, tahab koos temaga vananeda. See publik jaatab poolautomaatselt kirjaniku vaateid ja hinnanguid, mõneti niimoodi ka iseennast valideerides. See pole autorile ebameeldiv ühistunne, ometi võib talle intellektuaalse aususe silmapilkudel läbi kumada, et ta ise on muutumas anakronistlikuks. Siit jõuame laste tähtsuse juurde. Eluvaatlejale on lapsed ühed olulisemad eluantennid.Olen — küll põgusalt ja empiiriliselt (kolleegide, tuttavate, ajakirjanduses ilmunu põhjal) — jälginud, kuidas keskealiste prominentide arvamused ja hin­nangud sõltuvad sellest, kas neil kodus sirguvad lapsed või ka lapselapsed. Seos on olemas. Säärased vanemad on vähem eshatoloogilised ja morbiidsed, vähem umbusklikud, vähem turtsakad, natuke liberaalsemad ja avatumad. Leidub erandeid, aga üldiselt on nõnda. Ju nad näevad kodus, et lapsed ""on ka inimesed"", ja et kui maailma hukk ka läheneb, siis ikkagi väga aeglaselt.Toon kohatu paralleeli, viidates vabanduseks Ivan Orava kujundimaailma hüperboolidele. 1950-ndail repressioonide kõrgajal, kui kirves rippus ka kirjanike ja kunstnike pea kohal, tahtsid nood — vähemasti legendi järgi — koos olla ja viina võtta just julgeolekutöötajatega. Inimestega, kellest sõltus nende endi võimalik vangistamine. Nad tahtsid olla mustade jõududega kontaktis, sest kõige hirmsam tundus teadmatus. Siin ongi midagi sarnast lastega: isegi kui nood on vanematest väga erinevad, on vanematel ikkagi hea nendega ühenduses olla. Kas või kuulda, kuidas nad kõrvaltoas midagi kopsivad. Isegi siis, kui nad sepitsevad vanematele käeraudu või puuri, kuhu neid pista.Loomulikult võib õppida ka teisi perekondi ja tuttavate laste arengut jälgides, võib kasutada hoopis muid tehnikaid, mis tänapäeval olemas. Aga üks ei välista ega asenda teist. Lapselikkus Üks asi on laste kaudu elu muutumise tajumine, teine on lapse vaatepunktiga ""töötamine"" — mis iseloomustab enamikku kunstnikke. See vaatepunkt võib säilida ka siis, kui lapsed on suureks saanud ja vaatavad ema või isa heatahtliku võõristusega, sest too ei taha neile ""järele tulla"". Sel vaatepunktil ongi pistmist Kivirähki loomingu ühisnimetajaga. Loomulikult ei pea ma selle all silmas osalemist üleüldises maad võtvas infantiilsuses, vaid eelarvamusvabadust, võimatute asjade juhtuda laskmist, ülemeelikust, fantaasiat ja mängulisust, samuti teatud süüdimatust. Kui me vaatame Kivirähki tervikuna, siis lastekirjandus, mütoloogia töötlemine ja kunstnikumaailm kuuluvad tema puhul ühte ja samasse voolusängi.Lastele kirjutamise puhul tekib traditsiooniline küsimus inimese ja tema tegevuse vahekorrast — seda muidugi tingimusel, et kutset saab vabalt valida. Vahel näib, et ainevaldkond tõmbab konkreetset inimest ligi mingil ürgsel tasandil, mis on sügavam kui pelk vaimne huvi. Aine ja sellega tegeleja leiavad teineteist, on teineteisele loodud. Arstiks õpib see, keda köidavad inimkeha saladused kõige üldisemas tähenduses, füüsikahuvilist kõditavad universumi teatud protsessid jne. Vastav huvi võib olla peaaegu kvaasierootiline. Kas pidev lastele kirjutamine muudab inimest lapselikumaks, süvendab temas teatud loomujooni, või kirjutab autor lastele, sest tal on need loomujooned kogu aeg olemas? Kaldun viimase variandi poole. Paljud kirjanikud kirjutavad elus mõne lasteraamatu — sellal kui enda (lapse)lapsed kodus kasvavad, sest kirjanikul on raske jätta midagi ""ära kirjutamata"". Ent pikemalt jäävad seda tegema need, kelles on vastav ""miski"". Keegi ei kahtle vist, et Astrid Lindgren oli elu lõpuni laps.Kivirähkis elab edasi noorusromantik nagu Lutsus ja vähemal määral Tammsaareski. Romaanis ""Liblikas"" figureerib poolmüstiline hall koer, peale pressiv raskuse vaim. Konkreetsemalt tähistab see sõda ja kaost, leina ja vaesust, laiemalt võttes aga rahavõimu, väikekodanlikku elulaadi ning puritaanlikku moraali, millele teater kui totaalne kunstipesa oma olemusega väljakutse esitab. Kivirähk sõdib selle maailma eest oma leebel moel. Jätke ellu mõistatusi ja müstikat, tsirkust ja salapära, ärge dekonstrueerige kõike! Ärge tehke kõigest äri, loomemajandust ja raamatupidamist, jätke kääbikutele alles nende pehmed karvad taldade all, nii et nad saavad kuulmatult astuda!Siin on veel midagi. Laps eitab sageli reaalsusprintsiipi, ei taha sellega leppida. Nii ka Kivirähk. Kuidas suhestub sellega tema teine komponent, kriitika ja satiir? Ka nendega on sama lugu. Lapse naer on tihtipeale armutu, isegi julm oma teadmatuses. Kivirähk laskub vahel süütult lapselikku halastamatusse. Nii võiksime tema põrpimist mõne poliitilise või ideoloogilise nähtuse peale pidada reaalsusprintsiibi eitamiseks. Ta on eesti kirjanduse Peeter Paan, kes ei taha suureks saada. Praegu ongi Peeter Paani ajastu, tema ongi praegu see Viies ratsanik. Kivirähki loomuomadused ühtivad ajastu omadega oivaliselt, ta sobitub tänasesse päeva ideaalselt. Ainult kahtlane, kas see hea oleks, kui seda ei ""vabandaks"" andeküllasus ja huumorimeel.Ütlen ausalt: elu ei ole Kivirähki veel õpetanud, sest ta on Elu jaoks liiga vintske suutäis olnud. Kui eelnevast võib jääda mulje, et mul on juubilariga ohtrasti kana kitkuda, siis pole see üldse nii. Lihtsalt inimestega ei pea kõiges ühte meelt olema. Tõsi, alati, kui Andrust näen, mõtlen: seal läheb keegi, kellega ei ole mõtet jumalast ja kirikust rääkida. Mitte et ma käiksin ringi kinnismõttega, kust leida kedagi, kellega neist asjust vestelda, ei, mul pole üldse säärast vajadust! Aga näe, kui on keegi, kellega seda teha ei tohi, siis kohe nagu tahaks, miski ärgitab, ja seda tundes küsid endalt, kas kiusab kurat või kutsub jumal. Aga see mõte tundub endale kõrvalt vaadates nii koomiline, et ei sega elamist.Siinkohal meenub taas aeg-ajalt kerkiv küsimus vaimuinimeste ühisrindest. See saab siiski olla ainult väga üldine, kõige põhimõttelisemates küsimustes, nagu loominguvabadus, intellektuaalne ausus ja võimalus oma tööst ära elada. Konservatiivsusel ja liberaalsusel, rahvusküsimusel, usul ja kõigel muul ei ole solidaarsuse puhul vähimatki tähtsust ega tähendust. Seda nõuda viib ainult vimmadeni.Kui erinevad ka poleks meie vaated mõnes küsimuses, pole ma kunagi arvanud, et Andrus Kivirähk poleks aus. Et ta oleks konjunktuurne, tuulenuusutaja, määriks lugejale mett mokale või muud taolist. Ja ausus eeldab kindlasti ka julgust. Muidugi pole ausus ja julgus alati ülimad väärtused, aga enamasti on nad siiski sümpaatsemad kui nende puudumine. (Mõni ütleks: jah, mis Kivirähkil viga aus ja julge olla, tema võib seda endale lubada jne. Nõus-nõus, aga siiski, on ju neid, kes seda samuti võiksid, aga ikkagi pole.)Nüüd pean saatana advokaadi rollis kohe lisama, et Kivirähk on vahel pohhuist. Temas on ajapikku tekkinud teatud tülpimus, mis teeb ta kuninglikult lohakaks. Vahel tundub, et kärbeste jumal (ikka see piibli oma) kiusab tedagi. Ta saadab lugeja ette nõrku tekste, et võtke, sähke, sööge see ka ära! Ja pakub neile niisuguseid palu, mida mõni teine ei söandaks. Ja võib ise koguni sapiselt muhelda, sest on ette teada, et seegi pala kuulutatakse ülimaks saavutuseks. Säärases suhtumises ei puuduks teatav elulavastamise esteetiline võlu ja trotsiilu. Need asjad võiksid nii olla, sest muidu olnuks mul raske mõnda kogumiku ""Millest mõtleb vana taksojuht"" juttu lõpuni lugeda ja ""Köstrit"" vaadata. Siit muidugi ka küsimus, kas Kivirähk oma EPL-i lugudega vahel teadlikult muhku ei nori.Teataval määral on tema suhtumine mõistetav. Ta on saa(vuta)nud kõik, mis Eestis on võimalik. Ja kuigi teda on tõlgitud, kuigi ta ühena vähestest on ka võõramaises keskkonnas natukegi tunnustust pälvinud, siis loomulikult ta teab, et tõeliseks maailma menukirjanikuks saamine on tänapäeval loteriivõit, väikeses keeles kirjutajale eriti. Sel pole andekusega peaaegu midagi pistmist. Mida siis oma elukesega peale hakata?Võib ka niisama edasi lasta, konveier töötab, masin on soojas. Nagu Luts. Teha jutukesi ja följetone, ja kui avanss käes, võtta ""Vesiveski"" kohvikus järjekordne ""nikolai"". Võiks puhata ja tegelda (Kalev Kesküla väljendi järgi) elu sumedusega.On kombeks — ja see on loomulik — rääkida kirjaniku loomekõvera tõusudest ja langustest. Pikemas perspektiivis pole see siiski peamine. Aastakümnete või ülimal juhul sajandi pärast ei ole enam tähtis, kas kirjanik munes oma kuldmuna(d) loometee hakul, et pesa ära soojendada, või ilmus see postuumse järelkaagutusena. Peaasi, et kuldmuna või -munad on olemas. Kui palju on seal kõrval muud, see pakub huvi eeskätt kirjanduskriitikutele ja -loolastele. Nii on tegelikult. Ma tean, et alles elavale loojale annab see teadmine vähe tuge, nõuda temalt ausat resignatsiooni ja suure kunstniku väärilist tagasitõmbumist oleks üleinimlik, eriti vanuses, kui romaanikirjaniku akme võiks alles alata.Kuigi Kivirähk armastab asuda lapse vaatepunktile, jälgib ta ennast paratamatult ka kõrvalt. Seepärast ei suuda ta ilmselt asjadel lihtsalt minna lasta. Oletan, et ta seisab mitte just eluisu ära võtvate, kuid siiski mõtlikuks tegevate valikute ees. Seda võib nimetada kriisiks, kuna kriis saab esineda tollel, kel enne seda on olnud kõrgaeg ja saavutusi. (Keskpärasusel ei tohiks mingit kriisi olla, või kui on, siis on see keskpärane kriis.)Kui ma Kivirähkile midagi soovitada oskaksin, siis jätkata kunstnike ja inimestega ""maailma otsas"". Ja satiir las jääda ajakirjandusse igapäevaste asjade kallal torklemiseks. Mitte et ma naljategemist vähimalgi määral tauniksin, aga ülemeelik villase viskamine kuulub siiski ealiste iseärasuste hulka. Kokkuvõte Igapäevarutiinis on kerge ühe või teise tegelase mõnda külge kritiseerides tervik silmist lasta. Andrus Kivirähki puhul on tegemist üsna erandliku nähtusega meie kultuuris. Ainult kaks kõrvalist tähist. Pole just palju neid, kelle looming on tunginud ellu kõige otsesemalt, s.t brändide maailma. Kivirähk on siin kõige võimsam: Lottemaa, kihisev jook ja kindlasti veel midagi. (Et kirjanike majas asunud raamatupood kandis mõnda aega nime ""Felix & Fabian"", ei küüni ligilähedalegi!)Teiseks on Kivirähk vist ainus elav eesti kirjanik, kelle teoste najal on loodud kaks ooperit!Aastatega muutub põhiliseks, kas mingi asi sind veel erutab või ei viitsi enam reageerida. Kas kolleegi raamatu ilmumisfakt ajendab — ei, mitte juba öösel järjekorda asuma, vaid mõtlema, kuidas seda natuke odavamalt ka endale hankida. See on ülim, mida tänapäeval ühel loovisikul teiselt oodata.Aastatega avastad, kui erinevad on siiski kolleegid, kellega oled end arvanud ühte veregruppi kuuluvat. Seepärast tuleb olla tänulik ja õnnelik, et ka siis, kui mõned asjad ära langevad, jääb järele piisavalt palju, mis siiralt meeldib.Nagu paljudel, on ka mul oma Kivirähk. Seal on Erika Tetzky ja Oskar Kallise kunstnikemaailm, seal on rehepapi oimetuks tegev vanarahva huumor, seal on ""Maailma otsas"", kus elavad need, kes on ""tasased maa peal"". Ja äärepealt oleksin unustanud! Kuigi elus endas on nalja nabani, on see sageli must või mõnd hoopis koledat värvi, pärishuumoriga pole aga lood kiita. Seetõttu, kui tahan naerda saada, siis lähen välja kindla peale — otsin võrguavarustest üles ""Vremja""! Kuigi Andruse osa on selles Mart Juure, Dan Põldroosi ja Jan Uuspõllu kõrval formaalselt ainult veerand, on sedagi rohkem kui mõnel teisel neljal naljamehel kokku.Viimastel aastatel olen Andrus Kivirähki kohanud koerakesega. Alati, kui mulle tuleb vastu keegi koeraga, vaatan esiteks loomale otsa ja küsin temalt endamisi: noh, kelle sa mulle näha tõid, inimese või ufo? Kivirähk on üsna samasugune nagu paarkümmend aastat tagasi Draamateatri vastas. Tõsi, siis oli ta näost veidi heledam ja natuke saledam nagu kõik noored kirjanikud. Aga pole kahtlust, et põhiline on sama. Ta on inimeseks jäänud. Olen seda formuleeringut kasutanud viimasel ajal ka mõne teise kirjaniku juubeliloos. Aga nii ongi, ainult inimestega tahakski tegemist teha. "
err,01.11.2020 16:36,Teater,https://kultuur.err.ee/1153840/arvustus-digimees-mauno-paastmine,Arvustus. Digimees Mauno päästmine,"Ei saa välistada, et nii mõnegi arvates on keeleameti peadirektor ja viljakas lastekirjanik Ilmar Tomusk vastuoluline inimene. Ühest küljest pelutab ta neid, kelle emakeel pole eesti keel ning kes suutmatusest, laiskusest või trotsist pole seda keelt vajalikul tasemel ära õppinud, nagu ka eestlasi, kes samuti viitsimatusest, puise pea või keelekõrvale astunud karu tõttu on hädas oma emakeelega. Teiselt poolt torkab aga silma kõrge kuhi mõnusalt kirjutatud raamatuid – tublisti üle kolmekümne (nende hulgas ""Mauno saladuslik kadumine"", Tammerraamat, 2013) –, mis ta laste rõõmuks on valmis meisterdanud. Seepärast paistab õiglane nimetada seda vastuolulisust hoopiski mitmekülgsuseks.Kui lavastaja seisab reguleerimata eriliigiliste teede ristmikul (teate küll: lähed vasakule, jääd hobusest ilma jne) ja otsib silmadega õiget suunda, kustkaudu jõuda õnnestunud laste­lavastuseni, siis terendab tema ees palju valikuvõimalusi. ""Mauno saladusliku kadumise"" lavastaja Marek Demjanov paistab olevat valinud tee, mille üheks äärekiviks on põnev seikluslik lugu, teiselt poolt palistab seda aga mängulisus. Võimalik, et see pole kõige teatriuuenduslikum tee, pigem traditsiooniline ja juba üksjagu käidud, ent ega tulemus ole saanud sellepärast kuidagi kehvem. Kui mõni teatrigurmaanist täiskasvanu isegi kirtsutab nina, siis lastele nähtu ilmselgelt meeldib.Kõigepealt lugu, põnevuslugu. Maunot, Luutsniku küla mitte just kõige säravama mõistusega (eks nimigi viita sellele – palun selle ülbe üldistuse pärast väga vabandust kadunud Mauno Koivistolt ning kõigilt teistelt tublidelt ja tarkadelt Maunodel), ent heasüdamlikku ja sümpaatset meest tabab koduteel salapärane viirus, mis muudab ta digitaalseks. Enam-vähem nagu siis, kui teie postkasti potsatab e-kiri Nigeeriast kelleltki mr Kouassilt, kes annab teada, et olete ootamatult saanud piraka päranduse, kuid enne raha kättesaamist tuleb klikkida allolevale lingile. Mauno viirusega nakatumine käib küll palju suurema pauguga ja efektsemalt.
										Galerii: ETV2 eetrisse jõuab Piip ja Tuut teatri lavastus ""Mauno saladuslik kadumine""									Lavastuse kunstniku Jaanus Laagrikülli ja videokujundaja Rene Topolevi tahtel said vaatajad Mauno (keda mõnusalt ja mõnuga kehastab Sepo Seeman) toimetamisi varemgi näha üksnes ekraani vahendusel, ent pärast kurja viirusega kokkupuutumist asendub ekraani­idüll ja tore elu digipõrguga. Võib igati mõista Mauno muret, sest tollest teispoolsusest tagasipääsemine ei paista sugugi lihtne. Takkapihta levib viirus lähikonna kõikidesse raamatukogudesse, mistõttu digiteeruvad nii nende juhatajad kui ka sealsed lasteraamatud – tühjaks jäänud riiulitelt vaatavad vastu üksnes Juhan Smuuli siniste kaantega kogutud teosed ja veel nipet-näpet.Nagu põnevusloos peabki olema, asub Mauno ja raamatukogutöötajate salapärast haihtumist uurima kolmeliikmeline kamp noori (nagu Lindgreni ""Meisterdetektiiv Blomkvistis""): kaks poissi ja tüdruk Vb klassist. Noored osutuvad viiruse vastu immuunseks seetõttu, et lapsepõlves on neile palju raamatuid ette loetud ning kooliõpilastena on nad samuti agarad lugejad. Etteruttavalt olgu öeldud, et sellisel moel omandatud antikehad ongi võti, mille abil õnnestub Mauno ja tema saatusekaaslased lõpuks internetist taas välja õngitseda ja päris ellu tagasi tuua.Köitev lugu, milles häirib ehk vaid mõningane didaktilisus. Muidugi on raamatute lugemine noore inimese arengus ja kujunemisel ülioluline, sellele ei vaidle keegi vastu, aga kas peab just nii otse vihjama, et neist, kes raamatuga sõprust ei pea, võivad täiskasvanuna saada Maunod.""Mauno saladusliku kadumise"" teine tugitala on mängulisus, mis väljendub eeskätt selles, et mullu Viljandi kultuuriakadeemia lõpetanud noored näitlejad Grete Konksi, Kristjan Poom ja Stefan Hein ei mängi üksnes noorte detektiivide triot, vaid kehastavad vaheldumisi ka kõiki muid tegelasi (välja arvatud nimitegelane, teda ei anna Seeman korrakski käest), keda kolmik oma pääste­operatsioonil kohtab. Papist üleelu­suurused prillid, mobiiltelefonid, lipsud, vuntsid ja muu selline kraam aitab kiiresti hüpata ühest rollist teise, ja olgu öeldud, et päris paljud neist – kas või Grete Konksi raamatukogujuhataja Õilme – on väga lõbusad. Pole kahtlustki, et noorele vaatajale pakuvad sellised trikid ja värvikate tegelaste järeleaimamine sulaselget lusti. "
err,16.01.2021 21:13,Mäesuusatamine,https://sport.err.ee/1608075940/raske-polvevigastus-lopetas-mk-sarja-tiitlikaitsja-hooaja,Raske põlvevigastus lõpetas MK-sarja tiitlikaitsja hooaja,"""Läks nii nagu kartsin, aga olen väga heades kätes ja minu ümber on kogenud asjatundjad,"" vahendab NRK ristatisidet rebestanud Kilde sõnu. ""On väga kahju, sest olen elu parimas vormis, kuid tulen tugevana tagasi.""Austrias Reiteralmis treeninud Kilde läheb Norra meedia sõnul pühapäeval Innsbruckis operatsioonile. Norra mäesuusakoondislastest olid juba varem vigastuspausil Lucas Braathen ja Atle Lie McGrath, kes mõlemad kukkusid Adelbodeni MK-etapil. Hooaeg on lõppenud ka Braatheni jaoks.Eelmisel hooajal suure kristallgloobuse arvestuses napilt prantslast Alexis Pinturault'd edestanud Kilde võitis sel hooajal kaks etappi ning oli kokkuvõttes prantslase järel teisel kohal. "
err,18.06.2020 12:14,Muusika,https://menu.err.ee/1103393/soul-ansambel-von-dorpat-andis-valja-uue-loo-veendun-taas,"Soul-ansambel Von Dorpat andis välja uue loo ""Veendun taas""","""Veendun taas"" tähendab ansambli jaoks žanrilist kinnistumist – nende uue loomingulise etapi juhatas sisse kaks kuud tagasi ilmunud ""Vaba mõtleja"". Uue looga otsustasid muusikud aga võtta rohkem riske, et lugu oleks veel gruuvikam, rohkem R&B ja rafineeritum.Laulu autorid on Henri Lohk ja Johannes Vedru, esimene neist täidab seekord ka solisti rolli. Salvestusel kuuleb ka Erki Veikari basskitarrimängu ja Kaarel Adamsoni trummirütme.Koostööd tehti produtsent Ahto Abneriga, kes oli loo arranžeerimise ja salvestamise juures algusest peale. Helipilti aitas kujundada Peeter Salmela, kelle stuudios ""Veendun taas"" üles võeti. "
err,25.09.2020 06:54,Eesti,https://www.err.ee/1138704/otse-kell-11-miks-reformierakond-tousis-ja-ekre-kukkus,Otse kell 11: miks Reformierakond tõusis ja EKRE kukkus?,
err,19.03.2021 10:23,Muusika,https://menu.err.ee/1608147718/justin-bieber-avaldas-uue-albumi-ja-video-loole-peaches,"Justin Bieber avaldas uue albumi ja video loole ""Peaches""","Loos ""Peaches"" ja selle videos löövad kaasa ka Daniel Caesar ja Giveon. Bieber on sotsiaalmeedias video tulekule vihjanud, postitades pilte endast koos Caesari ja Giveoniga.""Peaches"" on uue albumi 12. lugu. Värskelt albumilt leiab lisaks uuele muusikale ka juba varasemalt avaldatud singlid ""Hold On"" ja ""Anyone"" ning ka ""Lonely"" Benny Blancoga ja ""Holy"" Chance The Rapperiga. "
err,13.11.2020 09:20,Raadiouudised,https://www.err.ee/1158729/raadiouudised-13-11-2020-09-00-00,Raadiouudised (13.11.2020 09:00:00),
err,25.03.2021 19:10,ETV uudised,https://www.err.ee/1608154909/aktuaalne-kaamera-kell-18-30,Aktuaalne kaamera kell 18:30,
err,24.03.2021 07:50,Eesti,https://www.err.ee/1608152713/kutseoppes-osutus-moodunud-aasta-varasemast-edukamaks,Kutseõppes osutus möödunud aasta varasemast edukamaks,"Haridus- ja teadusministeeriumi andmetel oli katkestajate osakaal kutsehariduses mullu 19,2 protsenti, mis on 2 protsenti parem tulemus kui 2019. aastal. Ka nominaalajaga lõpetasid rohkemad. Tallinna Ülikooli kutsehariduse professori Krista Loogma sõnul oli eelmine aasta kutseharidusele siiski keeruline.""Nende kahe asja vahel on õpetajate väga suured pingutused. Tõepoolest hästi palju tehti ikka selleks, et õpilased ära ei kaoks. Osadel erialadel praktilist õpet tegelikult kodus teha ei saanud. See lükati edasi. Kõik need praktilised asjad tehti suve lõpus, kui võis juba koolidesse tagasi minna,"" rääkis Loogma.Alates 2017. aastast tuleb pea kõigil kutsekooli lõpetajatel teha kutseeksam. Nii hindavad vastava kutse tööandjad, kas lõpetajal on tööle asumiseks piisavad oskused. Eksamite korraldust koordineeriva Sihtasutuse Kutsekoda juhatuse liige Tiia Randma ütles, et kuigi eksamite korraldusel ollakse paindlik, ei hinnata leebemalt.""Mul tuleb meelde, et üks autoeriala hindamiskomisjoni esimees ütles sedasi, et tema lähtekohaks on see, et kas ma võtaks selle poisi või tüdruku endale tööle või ei võtaks. Justnimelt, kui toimub välishindamine, mitte kooli ise ei hinda, vaid tullakse väljapoolt, töömaailma esindajate, kutseeriala esindajate poolt, seda hindama, siis seda latti allapoole lasta on üsna keeruline,"" selgitas Randma.Tartu Kutsehariduskeskuse direktor Raini Jõks tunnistas, et aasta tagasi oli hirm, et piirangute tõttu lõpetavad edukalt vähemad.""Eelmine aasta oli olukord meie jaoks keerulisem kui praegu. Eelmine aasta me kahel kuul praktilist õpet koolis teha ei saanud. Sellel aastal me õnneks väikses mahus saame teha. Oluline on ka kindlasti see, et meil on õpiväljundipõhine hindamine, kui inimene omandab oskused, ei pea tunde täis tegema ainult sellepärast, et tunnid on vaja täis teha.""Mullu asus Tartu Kutsehariduskeskusesse õppima ka 8 protsenti rohkem sisseastujaid. Jõks loodab sel aastal veel paremat tulemust. "
err,24.11.2020 21:01,Eesti,https://www.err.ee/1162858/abituriendid-algatasid-petitsiooni-et-saaks-koolimajas-oppimist-jatkata,"Abituriendid algatasid petitsiooni, et saaks koolimajas õppimist jätkata","Petitsiooni algatanud abituriendid rääkisid, et olukorras, kus kaubanduskeskused, spordiklubid ja meelelahutuskeskused on avatud, tuli otsus gümnaasiumid distantsõppele saata neile suure pettumusena.""Meil oli kevadel juba suur paus vahel, meil on praegu olnud väga palju distantsõppe päevi ja nädalaid. Ja nüüd veel kuu aega iseseisvalt õppida, see mõjutab väga palju meie eksamitulemusi,"" rääkis abiturient Carmel Uibopuu.Abiturientide sõnul selgus sügisel kooli tulles, et kevadine distantsõpe jättis teadmistesse lüngad, eriti matemaatikas. Seda on nende kinnitusel raske distantsilt õppida.""Kodus ei ole ka õiget õppimise keskkonda. Kui väikesed õed ja vennad on, siis nad karjuvad ja see teeb selle kõik väga raskeks,"" ütles abiturient Maria Martin.Uibopuu sõnul on lisaks raske kontrollida, kas kõigest ollakse õigesti aru saadud.Petitsiooniga soovitakse, et kontaktõpet saaks vähemalt eksamiainetes, sest see mõjutab tulevikku. Petitsiooni algatajate sõnul saaks koolis kedagi ohustamata käia maskides ning hajutatult.""Meie õpetajad on väga paindlikud. Näiteks jagada gruppidesse, et me käime erineval ajal koolis. Kui me näiteks õpimegi ainult eksamiaineid koolis, siis on suhteliselt lihtne meid ära jaotada,"" rääkis Maria Martin.Haridus- ja teadusministeeriumi asekantsler Robert Lippin märkis, et piirangud on pragu kehtestatud selleks, et nakkusahelad katkestada. ""Kui see olukord muutub paremaks, siis kindlasti võetakse need piirangud kohe maha,"" ütles ta.Tulevane haridusminister Jaak Aab avaldas lootust, et pärast 10. jaanuari saab gümnaasiumides kontaktõpet jätkata. "
err,10.06.2020 13:24,sport,https://sport.err.ee/1100279/nascar-hakkab-voistlustele-lubama-pealtvaatajaid,NASCAR hakkab võistlustele lubama pealtvaatajaid,"Pealtvaatajate taas sordivõistlustele lubamise plaani hakatakse taaselustama 14. juunil toimuvatel NASCAR karikasarjavõistlustel Dixie Vodka 400 ja Geico 500. Esimesele neist oodatake 1000 kutsutud sõjaväelast ning teisele lubatakse 5000 külalist. Tavatingimustes mahutaksid võistlusareenid vastavalt 46 000 ja 80 - 175 000 fänni.Ohutusmeetmetena mõõdetakse kõikidel pealtvaatajatel temperatuuri, nad peavad kandma näomaske ja hoidma sotsiaalset distantsi.""Meil on tohutu lugupidamine ja vastutus fännide ees, kes meie korraldatud üritustele tulevad,"" ütles NASCAR-i asepresident Daryl Wolfe. ""Me usume, et selline samm on abiks spordiürituste taaselustamisele.""Esimese koroonaviiruse järgse võistluse korraldas NASCAR 17. mail Lõuna-Carolinas, kuid sinna pealtvaatajaid ei lubatud. "
err,16.04.2021 13:01,Autoralli,https://sport.err.ee/1608180673/tanak-horvaatia-asfaltteede-tavaparatu-profiil-tundub-ponev,Tänak: Horvaatia asfaltteede tavapäratu profiil tundub põnev,"Eelmise MM-etapi ja Horvaatia ralli vahelise kahe kuu jooksul pole Tänak palju puhkust saanud, sest tehtud on teste Portugalis ja Horvaatias ning läbitud Sanremo ralli. ""Sanremo idee oli sõita asfalti. Senimaani me ühtegi puhast WRC etappi Hyundaiga asfaldil veel sõitnud ei ole, seepärast ongi mõistlik mõned väiksemad rallid eelnevalt läbi sõita,"" sõnas Tänak. Tänavu on WRC-s ka uus rehvitarnija ning Sanremo vesiste olude tulemusena saadi kõik rehvisegud ära proovida.MM-sarjas debüüti tegeva Horvaatia ralli jaoks on ekipaaž teinud ühepäevase testi kohapeal ning näinud mõnda videot katsetest. Sellega Tänaku sõnul kokkupuude eesootavaga ka piirdub. ""Kuna ma pole katseid veel elusast peast näinud, siis on raske hinnata, aga huvitav faktor on üles-alla käiv teede profiil, mis ei ole asfaldil päris tavapärane,"" ütles ta.
										Tänak: tunnetus polnud õige, pärastlõuna nõuab erinevat lähenemist									Kui katsete kogupikkus on koroonaajastu rallidel jäänud selgelt alla 300 kilomeetri, siis Horvaatias saab taas läbida pikema kilometraaži. Mil määral see võistlejatele mõju avaldab? Tänaku hinnangul võiks kilomeetreid maksimaalselt olla, aga võistluspäevi pigem vähem. ""Kui võistluse kogupikkus oli alla 300 kilomeetri, siis õnnestus korraldajatel lihtsalt kompaktsemaid rallisid teha – nüüd pikema rajaga muutuvad need aga jälle 3-4 päevaseks,"" nentis Tänak.Teistest kalendri uutest etappidest rääkides ütles Tänak, et näiteks Monza idee ja ülesehitus oli teistest rallidest erinev ja see oli isegi põnev. Arctic jällegi sügavamas metsas ja omamoodi. Ka Belgia peaks tema hinnangul olema üsna spetsiifiline. ""Kui rallil on mingi taust või on seal mõni eripära, mida mujal väga ei esine, siis on see võistlejale alati väljakutseks. Taolised väljakutsed muudavadki võistluse huvitavaks,"" kinnitas Tänak.Täispikka Horvaatia ralli eelset intervjuud Ott Tänakuga saab lugeda Betsafe'i blogist. "
err,31.07.2020 08:43,Korvpall,https://sport.err.ee/1119170/nba-jatkumisel-olid-voidukad-lakers-ja-jazz,NBA jätkumisel olid võidukad Lakers ja Jazz,"Lakers oli viimasel veerandajal valdavalt juhtimas, aga Paul George'i (LA Clippers) kaugvise 28,7 sekundit enne lõppu viigistas seisu (101:101). Järgmisel rünnakul Lakersi täht LeBron James kõigepealt eksis, kuid oli ise lauas ja saatis palli siiski korvi. Viimane rünnak jäi Clippersile, kuid sedapuhku George'i vise ei tabanud.Anthony Davis oli 34 punktiga võitjate resultatiivseim. Jamesi arvele jäi 16 punkti kõrval 11 lauapalli. Clippersi ridades panustas George 30 ja Kawhi Leonard 28 silmaga.Utah Jazz oli 106:104 (23:26, 25:34, 31:27, 27:17) üle New Orleans Pelicansile. Pingilt sekkunud Jordan Clarkson oli 23 punktiga võitjate parim. Pelicansile tõi samuti 23 silma Brandon Ingram.Taaskäivitunud NBA hooajal mängivad 22 võistkonda kaheksa mängu, et selgitada play-off'i asetused. Seejärel 17. augustil algab traditsioonilises formaadis play-off. "
err,17.06.2020 11:19,Arvamus,https://www.err.ee/1102918/martin-tikk-looduskaitses-oleme-koik-uhel-poolel,Martin Tikk: looduskaitses oleme kõik ühel poolel,"Erinevatest looduskaitseteemalistest mõtteavaldustest saame tihti lugeda termineid nagu võitlema, sõda, vaenlane jm säärast. Kelle vastu me sõdime? Milleks ja kellega võidelda? Kes on looduskaitses meie vaenlane?On loomulik soovida endale õnnelikku, mugavat ja efektiivset elu ning nende väärtuste nimel ka pingutada. See on iga elava olendi lõputu soov. Sedasama soovime oma lähedastele, eriti oma järeltulijatele.Enda ja oma lähedaste heaolu saavutamiseks kasutame väga erinevaid meetodeid ja vahel on need teiste meetoditega vastuolus. Nii tekibki inimestevaheline pahameel. Kui metsamees langetab puu ja istutab uue asemele, siis ikka selleks et tal oleks tööd. Nii on võimalik tagada heaolu endale ja oma perele. Teisalt soovib loodusgiid vastupidiselt samas metsas korraldada loodusretki just samade eesmärkide nimel.Kui ärimees asub uut katlamaja ehitama, siis kõrvalmaja elanikud on selle vastu, sest see ei ühti nende sihtidega heast ja puhtast elust. Samal ajal aitab jällegi uus ehitus ärimehel endale ja oma perele head elu tagada. Inimeste eesmärk pole teha keskkonnale halba, vaid endale head. Seetõttu pole elukeskkonna halvendamine eesmärk omaette, vaid meie enda heaolu negatiivne kõrvalmõju.Näeme, et inimeste heaolu- ja kasusoovid on tihedalt põimunud, kuid olemuslikult ikkagi sarnased. Kaugem eesmärk on kõigil siiski samasugune, pigem nimetatakse samu tegevusi erinevalt.Kui üldse keskkonnakaitse temaatikas vaenlast või õigemini segavat faktorit otsida, on selleks meie enda erinev perspektiiv elule – vaatame elule kas kitsamalt või laiemalt, pikemalt või lühemalt. On keeruline loobuda kas või osast enda heaolu aspektidest, selleks et teistel tulevikus oleks parem. Kui varasemalt on enamik inimkonnast edukalt elanud ilma globaalse ja põlvkondadeülese perspektiivita, siis tänased probleemid seda ei võimalda.
										Kohalikud protestivad puuraukude rajamise vastu Uljaste järve lähedusse									Kui suudame enda ja lähedaste heaolust kaugemale vaadata ning püüame mõista ka teistsuguste vaadetega inimesi, kes siiski tegutsevad sama eesmärgi nimel, on võimalik üheskoos tagada parem elukeskkond meile ja tulevatele põlvkondadele, meie lastele ja lastelastele.""Milleks omavahel konkureerida, kui võiksime vahelduseks püüda hoopis koostöiselt edasi minna?""On keeruline tegutseda nii, et terviklikult kõigil hea oleks. Loodus on ikkagi üles ehitatud konkurentsile ressursside pärast. Seda teades on osalt meie valik, kas seda jätkata või sellest üle olla. Milleks omavahel konkureerida, kui võiksime vahelduseks püüda hoopis koostöiselt edasi minna? Vaadata laiemalt ja pikemalt ning püüelda maksimaalselt laiale ja pikaajalisele kõikehõlmavale kasulikkusele.Mis oleks, kui mõtleks kogu inimkonna või isegi planeedi tasandil? Kuidas toimida nii, et lisaks minu enda heaolule saavad maksimaalset kasu ka planeet ja teised liigikaaslased, hoides samal ajal negatiivse keskkonnamõju minimaalsena. See sõltub me väärtustest ja seeläbi igapäevastest valikutest.Võiksime endalt küsida, kellele soovin mina oma tegudega head teha. Ostes makarone, valides reisibürood või otsustades, kuhu perega puhkama minna, saame mõjutada just neid, kes püüavad enim meie kõigi elukeskkonda hoida ning tagada maksimaalset heaolu.Looduses ühelt poolt konkureerime ressursside pärast, kuid teisalt on tarvis kõiki elusolendeid. Nii nagu ühiskonnale on tarvis kõiki looduse ja selle kaitsmisega seotud valdkondi. Üks ei hävita teist, vaid täiendab seda. Ühiskondlik mitmekesisus on sarnaselt loodusliku mitmekesisusega selle kestlikkuse seisukohalt esmatähtis. "
err,12.05.2020 18:35,Raadiouudised,https://www.err.ee/1088959/allkirjastati-leping-kagupiiri-esimese-etapi-ehitustoodeks,Allkirjastati leping kagupiiri esimese etapi ehitustöödeks,Tõnu Karjatse. . 
err,14.02.2021 18:33,Eesti,https://www.err.ee/1608109105/toomas-sildam-moelda-vaid-juri-ratas-astus-tagasi-alles-uks-kuu-tagasi,"Toomas Sildam: mõelda vaid, Jüri Ratas astus tagasi alles üks kuu tagasi","Esmalt siiski positiivset. Kallase meeskonda nõustus minema peaministri majandusnõunikuks Eesti Panga endine president Ardo Hansson, mis on kõva sõna. Nagu ka see, et kaks Euroopa võtmemängijat, Saksa kantsler Angela Merkel ja Prantsuse president Emmanuel Macron, kutsusid Kalja Kallase visiidile Berliini ja Pariisi. Kuna nad kohtuvad niikuinii Euroopa Liidu Ülemkogul, siis pole need kutsed lihtsalt viisakus, vaid siiras huvi Eesti uue peaministri vastu.Sildade ehitamist meenutades: valitsusjuhi ülesanne on aidata – koos presidendi, välisministri ja riigikogu esimehega – ehitada välis- ja julgeolekupoliitilisi sildu Eestist välja ning Eestisse sisse.Ent kodus on Kaja Kallase ja tema valitsuse käed sidunud praegu neetud koroonaviirus. Milliseid piiranguid karmistada ja milliseid leevendada; kas koolides tavaõpe sulgeda või oodata sellega; keda ja millises järjekorras vaktsineerida; kui palju arvestada teadusnõukojaga, kus on samuti erinevad arvamused; kuidas taastada koroonaväsimuse kiuste inimeste ohutaju – need on küsimused, millega valitsus tegeleb. Siis tuleb Euroopa Liidu rahade kasutamine, majanduse turgutamine, vaidlus Tallinna uue haigla rahastamise üle, Ida-Virumaale rohepöörde järgse lootuse andmine ja nii edasi.Teiseks oli Kaja Kallasele siiski halvaks üllatuseks, et koalitsioonipartner Keskerakond ja korruptsioon on nõnda tihedalt seostatavad. Prokuratuuri kahtlustused Keskerakonna kui mittetulundusühingu ja Keskerakonna endise peasekretäri vastu ühelt poolt ning kriminaaluurimine mõjuka keskerakondlase Mailis Repsi vastu teiselt poolt – kokku on see mõru pill. Olukord tekitab ka omavahelist ettevaatlikkust ja valvsust, ehk mitte veel usaldamatust.
										""Otse uudistemajast"" jõudis küsimuseni Keskerakonna uuest juhist									Võib muidugi öelda, et Kallas ja Reformierakond teadsid juba 13. jaanuaril, kui valitsuskõnelused Keskerakonnaga startisid, et sellised uurimised on alanud või pooleli. Teisalt, nullsuhete puhul Isamaa esimehe Helir-Valdor Seederiga, kellega Kaja Kallas kontakti ei saanud, oligi Reformierakonna ainus kiire võimalus koalitsioon keskparteiga.See kõik on kuiv püssirohi valitsusest välja langenud EKRE relvameistritele, kes kutsusid laupäevasel volikogul oma poolehoidjaid osutama uuele võimuliidule kodanikuvastupanu. Kuigi, olgem ausad, seni on EKRE juhid olnud enda kohta küllalt vaoshoitud Reformi- ja Keskerakonna manamisel. Mis oleks täiesti mõistetav sõjakavalus, sest sügisel tulevad kohalikud ja siis pooleteise aasta pärast parlamendivalimised.Vähemalt praegu näib, et EKRE ei soovi end muuta opositsioonis nii kurjaks erakonnaks, kelle valitsusse pääsemise kõik või peaaegu kõik välistaksid.Seejuures on huvitav, milliseks kujunevad EKRE suhted pead tõstva Põliseestlaste Rahvaerakonnaga PERE, kes vaatab paljuski praeguste EKRE pooldajate suunas. Või täpsem oleks küsida: kas PERE muudab EKRE käitumist?Ka Eesti 200 on valitsuse vahetusega sattunud enda jaoks ebamugavasse seisu. Nende muudkui kerkiv populaarsus toetus osa ühiskonna EKRE kui võimupartei vastasusele. Aga kui nüüd on EKRE opositsioonis, siis mille või kelle ümber saab Eesti 200 enda toetajaid koondada?Esialgu on selleks üleskutse parlamendierakondadele, et Eesti presidendina jätkaks ka järgmised viis aastat Kersti Kaljulaid. Sellega püüab Eesti 200 suruda riigikokku pääsenud erakondadele peale arutelu, mida nood ei taha veel pidada.Isamaa, sotsiaaldemokraadid ja EKRE teavad, et neil ei ole üksinda jõudu riigipea valimist otsustada. Ning kaks suurt, Reformi- ja Keskerakond, pole omavahel kokku leppinud, mida presidendivalimistega teha. On küll arvamus, et oleks tore, kui koalitsioon jõuaks ühise kandidaadini, ja samuti oleks tore, kui president õnnestuks valida kohe riigikogus, aga kuidas ja kelle esitatud kandidaadiga selleni jõuda, on alles läbi rääkimata.Aega on. Mõelda vaid, et sellest on alles üks kuu, kui Jüri Ratas teatas, et astub peaministri kohalt tagasi ja algas uue valitsuse moodustamine.Ja samas aega ei ole, sest juba kahe aasta pärast on parlamendivalimised, kui valijad otsustavad Eesti poliitika uued jõujooned.Tegelikult on Kaja Kallasel kiire. "
err,26.11.2020 06:18,Majandus,https://www.err.ee/1163809/siseministeerium-pole-loobunud-plaanist-lennusadama-korvale-kolida,Siseministeerium pole loobunud plaanist Lennusadama kõrvale kolida,"""Plaan on endiselt olemas ning teemaga on edasi liigutud. Kinnistu kuulub täna siseministeeriumile ning praegu teeme koostöös ministeeriumiga ettevalmistusi arhitektuurivõistluse väljakuulutamise osas,"" ütles RKAS-i kommunikatsioonijuht Mariliis Sepper ERR-ile.Sepperi sõnul ei ole veel teada, millal täpselt arhitektuurivõistlus välja kuulutatakse, kuid pigem jääb selle korraldamine järgmise poole aasta sisse.2018. aasta alguses teatas siseministeerium, et praegune hoone on ministeeriumile jäänud liiga suureks ning ühtlasi ei vasta see tänapäevastele turvanõuetele, samuti on vanalinnas raske leida parkimiskohti.Toona anti arhitektuurkonkursile küll roheline tuli, kuid hoone ehitamiseks raha ei määratud. 2018. aasta teises pooles andis ministeerium teada, et ümberkolimise plaanid pandi pausile, kuna uue hoone ehitamine pole esmatähtis.Ministeeriumile kuuluv krunt asub Põhja-Tallinnas aadressil Vesilennuki tänav 9, mis on vahetult Lennusadama kõrval. Krundi vahetus läheduses asub ka 2018. aastal valminud Euroopa Liidu IT-agentuuri eu-LISA peakontor. "
err,17.12.2020 15:25,Raadiouudised,https://www.err.ee/1211968/edelaraudtee-soovib-hagudi-saku-ja-manniku-jaama-rongidele-moodasoidukohti,"Edelaraudtee soovib Hagudi, Saku ja Männiku jaama rongidele möödasõidukohti","Majandus- ja kommunikatsiooniministeerium ütleb, et võimalik rahastus Euroopa liidu struktuurifondist selgub järgmise aasta kevadeks. Kui finatseeringut ei tule, on üks variant, et Edelaraudtee küsib töödeks laenu. Erle Loonurm. "
err,29.12.2020 11:59,Välismaa,https://www.err.ee/1222054/bild-angela-merkel-pole-enam-saksamaa-populaarseim-poliitik,Bild: Angela Merkel pole enam Saksamaa populaarseim poliitik,"Nädalavahetusel Bildi avaldatud uuring näitab, et 52 protsenti sakslastest soovib, et Spahnil oleks järgmisel aastal võimalikult suur mõju poliitikale. 12 kuud tagasi oli Bildi uuringu tulemuse kohaselt Spahni toetus 28 protsenti.Spahn on pälvinud Saksamaal populaarsust koroonaviiruse epideemia käsitlemise pärast ja rahulike avalike esinemiste eest.Spahn on vastuoluline poliitik: tegemist on veendunud sotsiaalkonservatiivi ja roomakatoliiklasega. Spahn on väljendanud vastumeelsust burkade kandmise suhtes ja halvustanud  ""suurlinna hipstereid"".Pärast Merkeli valitsuskabinetiga liitumist 2018. aastal on Spahn olnud tasakaalukam.Ajakirja Der Spiegeli küsitlus leidis samal ajal, et 60 protsenti Saksamaa valijatest soovib, et Spahn mängiks tulevikus ""olulist rolli"", mis on napilt väiksem kui Merkeli toetus.66-aastane Angela Merkel on lubanud pärast üldvalimisi suurest poliitikast lahkuda.Ametlikult kandideerivad Merkeli järglaseks Armin Laschet, Friedrich Merz ja Norbert Röttgen. Arvamusküsitlused on näidanud, et kõik kolm jäävad Spahnile populaarsuselt alla 13-29 protsendipunktiga.Suur populaarsus võib avada Spahnile poliitilise ruumi kantsleriks kandideerida, seni pole ta andnud ühtegi vihjet, et plaanib seda teha. "
err,20.04.2021 16:38,Majandus,https://www.err.ee/1608184813/registreeritud-tootuse-maar-kerkis-aastaga-8-7-protsendini,"Registreeritud töötuse määr kerkis aastaga 8,7 protsendini","Kui möödunud aasta esimeses kvartalis oli töötuna registreeritud 38 000 inimest, siis aastaga kerkis töötute number 56 900 inimeseni.Kõige rohkem on töötuid jätkuvalt Ida-Virumaal, kus töötuse määr on 14,7 protsenti. Järgnevad 10,8 protsendiga Valgamaa, 10,3 protsendiga Põlvamaa, 10 protsendiga Pärnumaa ja 9 protsendiga Läänemaa.Aastaga kerkis töötute osakaal maakondadest kõige rohkem Hiiumaal, seda peamiselt maakonna üldise väikese elanike arvu tõttu. Kui mullu esimeses kvartalis oli maakonnas ligikaudu 136 registreeritud töötut, siis käesolevaks aastaks on töötute arv kahekordistunud. Tallinnas ja Harjumaal kerkis registreeritud töötute arv aastaga ligikaudu 14 600 inimeselt 26 900 inimeseni.Kriis on tugevamalt tabanud ka Pärnumaad, Läänemaad, Raplamaad ja Saaremaad, kus on töötute hulk suurenenud mullusega võrreldes pea poole võrra.Kõige suurema töötute osakaaluga maakonnas Ida-Virumaal kerkis töötute hulk aastaga pea viiendiku võrra ehk kriis mõjutas piirkonda keskmisest vähem.Kriisi mõjul on töökaotus mõjutanud enam naisi. Töötuna arvel olnud inimeste seast moodustasid esimeses kvartali lõpus 47,8 protsenti mehed ja 52,2 protsenti naised. Mullu samal ajal moodustasid töötutest mehed 49,6 protsenti ja naised 50,4 protsenti.Samuti on aastaga suurenenud töötuna arvel olevate 16-24 aastaste noorte arv. Kui mullu märtsis moodustasid nad 11,1 protsenti töötutest, siis tänavu 12,6 protsenti. "
err,16.08.2020 20:45,Tennis,https://sport.err.ee/1124572/lexingtonis-triumfeeris-karjaari-esimese-wta-turniiri-voitnud-ameeriklanna,Lexingtonis triumfeeris karjääri esimese WTA turniiri võitnud ameeriklanna,"Tund ja 44 minutit väldanud finaalis seljatas 25-aastane Brady (WTA 49.) 23-aastase šveitslanna Jil Teichmanni (WTA 63.) tulemusega 6:3, 6:4.Tasavägiselt alanud avasetis pani poolfinaalis teismelise tennisetähe Coco Gauffi seljatanud Brady oma paremuse maksma kuuenda geimi järel, võites siis kolm geimi järjest ning ühes sellega ka seti.Teist setti alustas Brady servimurdega ja asus kiirelt 2:0 juhtima. Ehkki ameeriklanna vastane Teichmann suutis küll kaotusseisu korduvalt ühele punktile vähendada, ei loovutanud Brady kordagi eduseisu, võites ka teise seti.Brady servis matši jooksul kaks ässa ja tegi kolm topeltviga, Teichmanni vastavad numbrid olid null ja kaks.Värskes maailma edetabelis tõuseb Brady üheksa koha võrra, kerkides 40. positsioonile. Üheksa tabelirea võrra tõuseb ka Teichmann, kes võtab sisse 54. koha.That FIRST title feeling! ????@jennifurbrady95 defeats Jil Teichmann 6-3, 6-4 to claim the @TopSeedTennisKY ???? on home soil. pic.twitter.com/Ff7ABYd302
— wta (@WTA) August 16, 2020 "
err,21.09.2020 18:50,Raadiouudised,https://www.err.ee/1137744/paevakaja-21-09-2020-18-00-00,Päevakaja (21.09.2020 18:00:00),
err,27.09.2020 14:58,Eesti,https://www.err.ee/1140122/olukorrast-riigis-reitelmann-ei-moista-err-i-soltumatut-rolli,"""Olukorrast riigis"": Reitelmann ei mõista ERR-i sõltumatut rolli","Saatejuhid tõid teemaks Reitelmanni sotsiaalmeediast tehtud avalduse, kus ta teatas, et soovib saada ERR-i juhatuselt selgitust, kuidas USA pealinnas asuva Eesti saatkonna fotofailid Loius Freeh' advokaadibüroo palkamist puudutavast memost uudistetoimetusse saabusid ja miks need avalikustati.Andrus Karnau nimetas seda otseseks ähvarduseks, kus Reitelmann lubas, et juhul, kui ta juhatuselt vastust ei saa, tuleb ERR-i uudiste peatoimetajal Anvar Samostil politseis ütlusi anda. Järgmises sotsiaalmeediapostituses leidis Reitelmann juba, et kuna ERR-i nõukogu esimees Rein Veidemann pole temaga nõustunud, siis juhul, kui ka Veidemann tema nõudmistele ei allu, tuleb temagi välja vahetada.Karnau sõnul väljendab Reitelmann sellega tüüpilist arusaama, mis on Eestis laialt levinud, kus riigieelarvest rahastatavat ERR-i võrreldakse riigiasutusega, mitte ei peeta seda sõltumatuks meediaorganisatsiooniks.
										Martin Helme kutsub Veidemanni ERR-i nõukogu juhi kohalt lahkuma									""Sellega väljendab Urmas Reitelmann arusaamatust, mis on üldse sõltumatu ajakirjandus. ERR-i ajakirjanduslik pool pole mingi riigiasutuse osakond,"" ütles Karnau.Ta selgitas, et ajakirjanikud lähtuvad oma töös professionaalsetest kriteeriumitest, millest tähtsaim on sõltumatus ning keegi ei saa tulla ajakirjanikule ette ütlema, mida ta peab kajastamisel tähtsaks ja vääriliseks.Karnau hindas memo uudisväärtuse ja tähtsuse ühiskonnas olemasolevaks.""Endine diktor on sellega tõestanud oma täielikku asjatundmatust,"" leidis Karnau.Ta võrdles Reitelmanni teise EKRE liikme, Pärnu linnavoliniku Heldur Paulsoniga, kes moodsat kunsti esitledes ei leidnud kujutatud pildilt lehma.""Tema teadmised ajakirajndusest on samasugused,"" ütles Karnau Reitelmanni kohta, selgitades, et viimane lihtsalt kuritarvitab oma võimu ja püüab peale suruda enesetsensuuri, et iga ajakirjanik mõtleks, enne kui mõne dokumendi avaldada julgeb. Politseiga ähvardamist nimetas ta aga juba otseseks tsensuuriks.Harry Tuul ütles, et Reitelmann võinuks selgituste saamiseks pöörduda ka otse ERR-i poole, ent asja avalikult ajamine paneb organisatsioonile ja ajakirjanikele surve peale ning näeb EKRE valijate silmis hea välja.Tuul nimetas Reitelmanni väljaütlemisi sooviks ajakirjanikke suukorvistada.Karnau toonitas, et saatkonna memo, kus soovitati Freeh' advokaadibüroo palkamisest hoiduda, polnud isegi mitte riigisaladus, vaid dokumendil oli tempel ""asutusesiseseks kasutamiseks"". "
err,28.08.2020 17:25,Raadiouudised,https://www.err.ee/1128749/haridusministeeriumi-soovitus-osaliseks-kaugoppeks-ei-kohusta-koole-millekski,Haridusministeeriumi soovitus osaliseks kaugõppeks ei kohusta koole millekski,"Siiski on koolidele saadetud juhendis ministeeriumi üks soovitus see, et vanemate klasside õpilastele võib planeerida kord nädalas õppetöö e-õppena, et vähendada näiteks kontaktide hulka. Haridus- ja Teadusministeeriumi alus- ja põhihariduse osakonna juhataja Liina Põld ütleb, et soovitus lähtub teadmisest, et viiruse leviku tõkestamiseks on üks tõhus meede distantsi hoidmine. Põldma sõnul ei kohusta seesugune soovitus koole millekski. "
err,08.04.2021 13:33,Välismaa,https://www.err.ee/1608170122/euroopa-inimoiguste-kohus-kohustuslik-vaktsineerimine-on-vajalik,Euroopa Inimõiguste Kohus: kohustuslik vaktsineerimine on vajalik,"Tšehhi perekonnad olid esitanud kohtule kaebuse seoses laste kohustusliku vaktsineerimisega.""Neid meetmeid saab pidada demokraatlikule ühiskonnale vajalikuks. Tšehhi tervishoiupoliitika on laste parimate huvidega kooskõlas,"" teatas kohus. Tegu on esimese korraga, kui EIK on langetanud otsuse seoses kohustusliku vaktsineerimisega lastehaiguste vastu.Kaebused puudutasid asjaolu, et Tšehhis on juriidiliselt kohustuslik vaktsineerida lapsi 9 haiguse vastu (difteeria, teetanus, läkaköha, lastehalvatus, B-hepatiit, leetrid, mumps, punetised ja haemophilus influenzae b-tüüpi nakkus; lisaks teatud juhtudel pneumokokknakkus).Kuigi sundtäita seda kohustust võimalik ei ole, siis võidakse vaktsineerimiskohustust mittetäitvaid vanemaid trahvida. Lisaks ei võeta vaktsineerimata lapsi lasteaeda (erandiks juhtumid, kui last ei või tervislikel põhjustel vaktsineerida).Konkreetsetest kaebajatest ühte oli trahvitud, teiste lapsi ei võetud lasteaeda.EIK hindas konkreetse Tšehhis kehtiva kohustuse seaduslikku alust, eesmärki ja proportsionaalsust. EIK ei vaidlustanud vaktsineerimiskohustuse seaduslikkust ning nõustus, et selle eesmärk on tervise kaitse. Konkreetsete haiguste vastu vaktsineerimine kaitseb nii neid, kes saavad vaktsiini, kui ka neid, kes mingil põhjusel ei saa lasta ennast vaktsineerida ja on seetõttu haavatavamas seisukorras. Seetõttu on vajalik saavutada ühiskonnas kõrgem vaktsineerituse aste. Ekspertide sõnul võib EIK otsusel olla ka mõju koroonaviiruse epideemia vastasele vaktsineerimisele. "
err,29.12.2020 18:35,Raadiouudised,https://www.err.ee/1222405/vaktsineerimiseks-vajaliku-koolituse-labis-tana-2500-meditsiinitootajat,Vaktsineerimiseks vajaliku koolituse läbis täna 2500 meditsiinitöötajat,"Ehkki enamikes haiglates vaktsineerimine juba käib, saab see  suurema hoo sisse homme. Siis hakatakse vaktsineerima ka perearstikeskustes ja Tartu ülikooli kliinikumis.
Madis Hindre "
err,26.06.2020 16:06,Eesti,https://www.err.ee/1106499/nato-kindral-balti-riigid-ja-poola-on-kirde-euroopa-kaitse-keskmes,NATO kindral: Balti riigid ja Poola on Kirde-Euroopa kaitse keskmes,"""Balti riigid ja Poola on Kirde-Euroopa kaitse seisukohast oluline ja keskne piirkond, minu esimeseks välisvisiidiks oli see loomulik valik"" ütles kindral.Kohtumisel Eesti kaitseväe juhataja kindralmajor Martin Heremiga sai Vollmer ülevaate Eesti kaitseväe tegevusest ja hetkeseisust ning arutas regionaalse julgeolekuga seotud küsimusi.""Meie arusaamad Euroopa kirdeosa ohtudest ja vajadustest on ühesugused, näeme mõlemad meie piirkonna julgeolekut ühtse tervikuna. Riikide võimekuste arendamisel ja tugevdamisel peame regionaalse julgeolekuga arvestama,"" ütles Herem.  Ülekande alguseni jäänud Ülekanne on lõppenudOTSEKopeeri HTML kood.Jaga 12   00:00 / 00:00LiveLaadimine ""Eesti reservteenistuse süsteem koos viimastel aastatel korraldatud välkõppustega on muljetavaldav ja tõhus ning kinnitab, et Eesti on valmis end kaitsma kui ka panustama kollektiivkaitsesse. Tänan Eesti kaitseväge nende olulise panuse eest NATO lahingugrupi toetamisel, samuti panuse eest NATO kiirreageerimisjõududesse, õhuturbesse ning Afganistani Resolute Support operatsiooni. See kõik demonstreerib kollektiivkaitse valmidust, mis on üks NATO alustala,"" ütles Vollmer.Kindrali sõnul ei vähendanud koroonaviirusest tingitud piirangud mõju piirkonna julgeolekule.""Me võime oma sõdurite üle uhked olla. Pandeemia ajal abistasid nad meie ühiskondi ning mis veel tähtsam – nad säilitasid kohalolu, jätkasid õppustega, küll vähendatud mahus, aga lahingugruppide rotatsioonid jätkusid, õhuturbemissioon jätkus ning viimase paari nädala jooksul nägime suurt mereväeõppust Baltops. Euroopa kaitse ei olnud viiruse leviku ajal kordagi ohus.""Vollmer ütles, et viirusest hoolimata jätkas õppusi ka Venemaa. ""Venemaa jätkas samamoodi kui meiegi. Venemaa võimekust ei saa alahinnata. Baltopsi õppuse ajal Läänemerel nägime Vene lennukeid iga päev, Vene laevad olid oma õppustel. Meie pidime olema valmis heidutuseks, et kaitsta alliansi territooriumi,"" rääkis Vollmer ""Aktuaalsele kaamerale"".Sel suvel jäi ära USA suurõppuse Baltic Defender Balti riikidesse plaanitud osa. Hiljuti toimus Defenderi raames siiski õppus Poolas.Kommenteerides USA presidendi Donald Trumpi hiljutist avaldust vähendada USA vägesid Saksamaal ja viia need Poolasse, ütles kindral, et Euroopa vajab USA kaitset ja see on ka USA huvides.Kindral Vollmer asus NATO Brunssumi ühendväejuhatuse ülema ametikohale selle aasta 22. aprillil. Sel nädalal Balti riikide ja Poola külastamine oli tema esimene ametlik välisvisiit väejuhatuse ülemana liitlasriikidesse.Hollandis Brunssumis asuv väejuhatus on üks kolmest NATO operatiivtasandi staabist, mis koordineerib NATO operatsioone Põhja-Euroopas, Eestis, Lätis, Leedus ja Poolas asuvate liitlaste lahingugruppide ja Balti õhuturbemissiooni tegevust ning vastutab kollektiivkaitse eest. Brunssumi ühendväejuhatusele allub NATO kirdekorpus. Lisaks vastutab väejuhatus NATO Afganistani (Resolute Support mission) operatsiooni juhtimise eest. "
err,27.04.2021 08:51,Teleuudised,https://www.err.ee/1608192697/err-i-teleuudised-kell-7-00,ERR-i teleuudised kell 7:00,
err,04.01.2021 15:12,Välismaa,https://www.err.ee/1227712/leedu-on-saanud-kolme-partiiga-juba-40-000-doosi-koroonavaktsiini,Leedu on saanud kolme partiiga juba 40 000 doosi koroonavaktsiini,"Leedu tervishoiuministeeriumi teatel jõudis hommikul kell üheksa lennukiga Saksamaalt 20 478 doosi vaktsiini, mis viidi hädaolukordade staabi lattu külmikutesse.Leedu tervishoiuministeeriumi kantsler Jurgita Grebenkoviene teatas, et teisipäeval veetakse vaktsiin viide riigi tähtsaimasse haiglasse ning jätkatakse meedikute vaktsineerimist.""Koos selle partiiga on meil umbes 30 000 doosi vaktsiini, millega planeerime vaktsineerida kõikide haiglate töötajad, aga samuti kiirabitöötajad ning kõige ohustatumad patsiendid,"" ütles Grebenkoviene.Esimese partii Pfizeri vaktsiini - ligi 10 000 doosi - sai Leedu nagu ka teised Euroopa Liidu riigid 26. detsembril ning sellega vaktsineerimine lõpetati eelmise nädala keskpaigas. Nädalavahetusel saabus riiki teine ning esmaspäeval juba kolmas partii koroonavktsiini. "
err,03.10.2020 12:10,Jalgpall,https://sport.err.ee/1142741/baranov-ja-karmiotissa-mangisid-3-0-eduseisu-maha,Baranov ja Karmiotissa mängisid 3:0 eduseisu maha,"Baranov tegi sarnaselt kõikide varasemate voorudega täismängu. Karmiotissa juhtis veel 89 minuti järel 3:1, aga seejärel saavutas Doxa kaks hilist tabamust, vahendab Soccernet.ee.Kuue vooruga on Karmiotissa saanud ühe võidu, kolm viiki ja kaks kaotust.Loe edasi Soccernet.ee portaalist. "
err,02.09.2020 10:14,Tervis,https://novaator.err.ee/1130091/doktoritoo-uuris-narvirakkude-matemaatilisi-mudeleid,Doktoritöö uuris närvirakkude matemaatilisi mudeleid,"Matemaatilisi mudeleid on neuroteadustes rakendatud juba üle sajandi. Värske doktor Sander Paekivi selgitab, et neist on võimalik näiteks närvirakkude käitumise kohta ammutada infot, mida omakorda eksperimentidega võrrelda. ""Kuigi eksisteerib mitmeid väga detailseid mudeleid, on niinimetatud redutseeritud süsteemid tihtipeale kasulikumad, olles kergemini lahendatavad ning simulatsioonides rakendatavad,"" sõnab Paekivi.Konkreetse mudeli puhul vaadeldakse närvirakku kui kondensaatorit, mis kogub laengut kuni teatud lävendväärtuseni. Peale lävendi saavutamist saadab neuron välja elektrisignaali ehk närviimpulsi. Viimane on suunatud järgmistele neuronitele ning sama protsessi alusel levib elektrisignaal kogu ajus. Matemaatilistes mudelites on võimalik uurida selle väljundimpulsi statistilisi omadusi, räägib Paekivi.
										Ajutüve neuronid kasvatavad süües isu									Täpsemalt uuris Paekivi oma doktoritöös, kuidas mõjutavad närviraku käitumist kindlat sorti ja siiani vähe uuritud mäluefektid ehk ajaline sõltuvus möödunud olekutest.Nimelt on eksperimentidest teada, et närvirakkude käitumises peaks rolli mängima astmeseaduse tüüpi ehk ajas mõju kaotavad mäluefektid. Paekivi doktoritöö tulemused kinnitavadki astmeseaduse tüüpi mäluefektide olulisust närviimpulsi genereerimise, paljastades sarnastes mudelites seninägematuid käitumismustreid, nagu näiteks kõrgsageduslikud närviimpulsside valangud.Lisaks annab töö informatsiooni ka taoliste neuronite asukoha kohta reaalses ajus ehk piirkondades, kus neuronitesse tuleb signaale vähemalt kahest erinevast dendriidipuust. ""Sellised neuroni statistika matemaatilised avaldised koos biofüüsikaliste vihjetega on üldiselt haruldased ning need on töö oluliseks tulemuseks,"" kinnitab Paekivi.Tallinna Ülikooli loodus- ja terviseteaduste instituudi doktorant Sander Paekivi kaitses väitekirja ""Influence of memory on the spike generation for diffusion models of neurons"" (""Mälu mõju närviimpulsside genereerimisele neuronite difusioon-mudelites"") 28. augustil. Väitekirja juhendajad on Tallinna Ülikooli emeriitprofessor Romi Mankin ning Tallinna Ülikooli dotsent Astrid Rekker. Oponendid olid Tartu Ülikooli emeriitprofessor ja külalisprofessor Teet Örd ning Sofia Tehnikaülikooli professor Michail D. Todorov. "
err,20.11.2020 15:45,Raadiouudised,https://www.err.ee/1161548/it-spetsialist-peeter-marvet-suhtub-raul-siemi-ideesse-e-valimistel-nagu-tuvastada-kahtlevalt,IT spetsialist Peeter Marvet suhtub Raul Siemi ideesse e-valimistel nägu tuvastada kahtlevalt,
err,04.05.2021 13:23,Võrkpall,https://sport.err.ee/1608200890/kristo-kollo-jatkab-karjaari-soomes,Kristo Kollo jätkab karjääri Soomes,"Akaa-Volley teatas teisipäeval sotsiaalmeedias, et on jõudnud kahe uue mängijaga kokkuleppele, üks neist ka Eesti koondist esindav Kristo Kollo. ""Tegelikult olen Soomes mänginud ja Akaa-Volley vastu. Esindasin 2015. aasta kevadel kuu aega Kyyjärven Kykyt, kui tiimid mängisid omavahel esiliigas,"" ütles Kollo.Enne, kui Kollo saab aga oma uue meeskonna trennidega ühineda, esindab ta Eestit Euroopa Kuldliiga mängudel mais ning juunis. ""Minu eesmärk on loomulikult võistkonnas olla. Seega ei saa ma praegu öelda, millal ma Akaa-Volley treeningutega liitun. Aga igal juhul on ainult üks eesmärk, meistriliiga võit,"" sõnas eestlane.Akaa-Volley jäi lõppenud hooajal Soome kõrgliiga põhihooajal viiendaks ning pääses hooajajärgsesse lõputurniiri, kust klubi aga esimese ringis pärast kaht järjestikust kaotust Kokkolan Tiikerit poolt välja tõugati.Kollo mängis eelmisel hooajal Selver Tallinna eest, kuid on oma karjääri jooksul esindanud ka klubisid Šveitsis, Itaalias ning Rumeenias. "
err,12.05.2020 23:20,Jalgpall,https://sport.err.ee/1089008/kaks-nadalat-parast-mangu-eestiga-dopinguga-vahele-jaanud-ukrainlase-keeld-jaab-jousse,Kaks nädalat pärast mängu Eestiga dopinguga vahele jäänud ukrainlase keeld jääb jõusse,"Besedin tegi kaasa kõik 90 minutit, kui Ukraina alistas 14. novembril Zaporižžjas toimunud sõprusmängus Eesti 1:0. Kaks nädalat hiljem, 28. novembril andis ta positiivse dopinguproovi, kui tema koduklubi Kiievi Dünamo oli kaotanud Euroopa liiga alagrupikohtumises 3:4 Malmöle, vahendab Soccernet.ee.Besedini õnneks lükati EM-finaalturniir järgmisesse aastasse, nii et seal on tal lubatud osaleda. Praeguseks on ta esindanud Ukraina koondist 13 korda ja löönud oma riigi eest kaks väravat.Aine, millega ründaja vahele jäi, on fonturatsetaam, mida toodeti algselt Nõukogude Liidus 1983. aastal selleks, et aidata kosmonautidel pikkade missioonide ajal ärkvel püsida. "
err,03.09.2020 14:34,Tennis,https://sport.err.ee/1130594/federer-ja-kyrgios-ei-osale-prantsusmaa-lahtistel,Federer ja Kyrgios ei osale Prantsusmaa lahtistel,"Federer ei osale turniiril, kuna taastub endiselt põlveoperatsioonist ning keskendub 2021. aasta hooajale ning Kyrgios on endiselt vastu, et koroonaviiruse pandeemia ajal võistluseid üldse korraldatakse.Kõrgeima asetusega alustab turniiri Rafael Nadal, kes püüab oma 13. Prantsusmaa lahtise võitu.Esialgse ülesandmisnimekirja alusel ei mängi naistest kaasa Saisai Zheng, Lin Zhu, Yafan Wang, Anastasia Potapova, Samantha Stosur, Shuai Peng, Xiyu Wang jaCarla Suarez Navarro. Parima asetuse saab mullu võidutsenud maailma esireket Ashleigh Barty, kelle osalemine on aga endiselt küsimärgi all, kuna ta jagab kaasmaalase Kyrgiosega samu vaateid.Prantsusmaa lahtised toimuvad 21. septembrist 11. oktoobrini. "
err,10.06.2020 14:51,Uued plaadid,https://kultuur.err.ee/1100321/arvustus-rahustavalt-praksuv-dago,Arvustus. Rahustavalt praksuv Dagö,"Küttena kirjeldatakse sageli tempokat, energilist, publikut ühes hüppama ärgitavat muusikat. Dagö seitsmenda albumi nimi võib seetõttu mõjuda mõnevõrra eksitavalt. Viisiku küte pole plahvatus lavalaudadel, vaid vaikselt ahjuukse taga, pliidi all või kaminas praksuv leek.Vagura vanaduspõlve suunas – bänd on tegutsenud tänaseks väärikad 22 aastat – tiksumisega siiski tegemist ei ole. Pigem vastupidi, ligi kümnele aastale veninud salvestamispausilt naasnud Dagö on leidnud uue fookuse, mida 2011. aasta väsinud moega ""Plaan Deltal"" nappis. Selleks hetkeks olid bändiliikmed kõigi muude tegemiste kõrvalt pea tosin aastat väsimatult mütanud, andnud järjepanu välja kuus plaati ja ühe kontsertalbumi.Hitimaiguga lugude tihedust nagu aastatel 2000-2003 albumitel ""Dagö"", ""Toiduklubi"" ja ""Hiired tuules"" bänd vaevalt enam saavutabki. See pole kriitika värske, vaid tunnustus toonase materjali suunas. Õnneks pole Dagöt vedava tandemi, kitarristi ja muusika autori Peeter Rebase ning laulja ja tekstide eest vastutava Lauri Saatpalu talent ja omavaheline klapp kadunud.Eelkõige on bändi ilmet domineerinud Saatpalu karakter – nii sõnarohketel avalikel esinemistel, lugude tekstides kui ainulaadse vokaali tõttu. Ta oskab põimida kõrget ja madalat, elegantset ja robustset. Olen kohanud rohkelt neid, kes peavad Saatpalu sõnaseadet geniaalseks, kui neid, kes labaseks. Mõlemad pooled paistavad juba ""Kütte"" mahedalt kõlavas avaloos ""Tantsi mu poole"". Täishäälikutiined sõnamängud toonuse, palloni, loomuse, laimijoogi, galloni ja hollariga veetlevad. Oluliselt vähem veetleb ""tantsin nagu neegrinaine"".Et muusikalised ideed on plaadile kogunenud kaua, võib siin-seal aimata mõjutusi, mis sobiksid hästi Saatpalu teiste ansamblite kavva. Elektroonilise algusega, ilmselt plaadi kõige rajum pala ""Sahk"" meenutab mõningaselt halvaendelisuselt otsapidi Pantokraatori ""Metsavahti"". Ülejäänud materjaliga kakofooniasse sattuv ""Võro reiv"" näib aga eksinuna siia Beep Shop Boysi repertuaarist.Dagö tugevus on alati olnud nii muusika kui tekstide kaudu jutustada lugusid, luua lühifilmina kulgevaid pildiridu olukordadest, kohtadest, inimestest. Suurepäraseks näiteks on seekord bändi parimate aegade meeleolu meenutav tundeküllane ""Nastja"".Ka Dagö lood ise seonduvad sageli kohtadega – Kalamaja moonidest ja Tartu tenniseklubist Pöide, Korfu, Klaipeda ja Veneetsiani. Nüüd on plaati inspireerinud Eesti saared, mille elu ja melu sõnadest mitmeti läbi kajavad. Ka kaanel kujutatud ahi pärineb Hiiumaalt ning tänud on suunatud Kassarisse, mille rahvamajas Rebane ja Saatpalu plaadile põhja ladusid.Saareelu tüünus, kaugus suurlinna ärevusest läbibki plaati. Rahutu meelega kuulates võib leebus hetkiti igavakski muutuda, vajades keskendumist. Lood nagu ""Elias ja Elias"", ""Üksikema lõikab võsa"" ja ""Ehitusmeister Solnessi unenägu"" mööduvad suvise briisina – loovad mõnusa olemise, aga sügavamalt ei puuduta. Haarava üles-alla käiguga ""Linnuke peas"" näitab aga taas Dagöt täisvõimsuses ning päris lõppu on muidu Saatpalu sõnaohtrusele toetuval bändil pakkuda vaid kaheksa napi reaga ootamatult rahvuslik, sinimustvalge motiiviga nimilugu, mida poleks keeruline kujutleda laulupeo kavva.Dagö fännid on ""Kütet"" kaua oodanud ja pettumust ei tohiks plaat kellelegi valmistada. Neid, kellele bänd ennegi ei istunud, samuti vaevalt ümber veenda õnnestub. Paarikümne tegutsemisaasta järel kulgetaksegi rahulikult, vajaduseta rutata, rabistada või midagi tõestada. Mehed ise on rääkinud, et koroonapandeemia tulek ja plaanide sassiminek andsid lõpuks salvestamisel lisaaega, tänu millele sai tervik viimase lihvi. Uudiste rütmis elades võibki vahel tunduda, et maailm läheb iga päevaga hullemaks. Dagö pakub võimalust end sellest kõigest natukeseks välja lülitada ja rahustavalt praksuva muusika saatel soendada. Küte by Dagö "
err,23.05.2020 10:46,Kunst,https://kultuur.err.ee/1093614/juhan-soomets-robocop-kunstisaalis,Juhan Soomets. Robocop kunstisaalis,"Taaniel Raudsepa viimane töö Tallinna Kunstihoone juhatajana oli hiilgav soori­tus kunstiteoste ja -näituste esitamisel kaugvaatamise vallas: ""Eriliselt hea meel on lõpetada oma töö Tallinna Kunstihoones üsna kindlalt maailma parimat vaatamiskogemust pakkuva virtuaal­näituste platvormi avamisega.""1Minu kasutajakogemus räägib aga midagi muud: kõrgele haibitud keskkonda sisenedes on tunne, nagu jookseksin pidevalt peaga vastu seina. Kasutajaliidesel tuleb kõige rohkem klõpsida ekraani all keskel asuvat ""tagasi"" täppi, mida ei dubleeri klaviatuuril ei pao- ega mõni teine sõrmis. Suuremalt jaolt tuleb tinglikus ruumis liikuda selg, harvemini ka külg ees. Ekraanil on vastavalt asukohale valikuliselt teisigi täppe, mis võivad vaataja suunata teistsugusesse vaatesse või avada ka hüpikaknaid, tekstifaile. Eriti sügavamõttelisele tunnetustasandile jõuab vastuvõtja näitusel ""Lõputa lugu"", kui on navigeerinud-koperdanud mööda täppe kuidagiviisi Vabaduse väljaku poolse ruumi seina juurde, kus ripub kolm ruudukujulist tööd. Seinal asuvale täpile klõpsamisel ilmuvad pildid vaataja ette uue rakursi alt. Piltidel klõpsamisel avanevad need ükshaaval. Nüüd võib ära tunda palmilehed ja trigonomeetria harjutused. Tallinna Kunstihoone virtuaalse platvormi iseloomustamisel võiks piirduda Raivo Kelomehe kommentaariga: ""Tehnoloogiliselt ei ole siin aga taas palju üllatavat. Interaktiivsed panoraamvaated kuuluvad digiesitluste muinasaega kaks kümnendit tagasi.""2 Võib oletada, et lahendus klopsiti kiiresti kokku ja seega võib vead andestada, aga edaspidi peaks midagi uut suutma välja mõelda ka igiproblemaatilisel teemal, nagu seda on kunstiteose ja -näituse virtuaalne esitlemine.
										Galerii ja video: Temnikova ja Kasela galeriis avati näitus ""Roots and Ruins""									Jason Farago on oma New York Timesi artikli üheksarealises Tallinna Kunstihoone virtuaalnäitusi puudutavas lõigus tähelepanu pööranud tõigale, et tavapäraste ""kahtlaste"" 360-kraadiste vaadete asemel on seal kasutatud fikseeritud positsioonidelt filmitud aeglasi videolõike.3 See meetod on pannud ruumi justkui elama, kuid paraku on tekkinud seal navigeerides nii-öelda tagasilöök: platvormi arendajad ei suutnud edaspidi liikumist keskkonda integreerida. Aeglase võrguühendusega võib pilt üldse staatiline olla või läägida.Virtuaalsed kunstnikuvestlused võivad aga olla põnevam kogemus kui igavad ja seetõttu mõnikord piinlikudki kohtumised kunstnikuga galeriis. Näiteks Mihkel Ilusa kunstigaraažis toimunud vestluse otselülitusse kostub hobisõidukite hooaja algust markeerivad hääli, sõbrad liiguvad kaadrisse ja sealt välja, nagu soovivad, teinekord läidab kunstnik südamerahus sigareti.Eriolukorras netti kolinud kultuuri suurim häda tundub seisnevat pidevas konkureerimises kõige netis leitavaga, kaasa arvatud vabakasutusse antud muuseumide ja arhiivide kogud. Õnneks on vähemalt ajutiselt kunstile nii ülekohtune aeg möödas ja Mihkel Ilusa kuradiratast saab taas vaadata Tallinna Kunstihoones kohapeal. See on installeeritud kohe kindlasti maailmatasemel. ""Lõputa loo"" tõelised kangelased on Valge Kuubi meistrid.Temnikova ja Kasela galerii näituse ""Narkootikumid"" virtuaalvariant on mikrogrammi võrra parem, kuigi seal on kasutatud New York Timesis kahtlaseks peetud 360-kraadiseid panoraamvaateid. Üldmulje päästab aga heli: keskkonda sisenemisel hakkab kostuma kütkestav lorilaul segamini tänavamüraga. Helitaust vaheldub, teinekord on kosta inimeste sekeldamist, mis tuleb ilmselt rahvast täis galeriist. Segaseks jääb küll, kas teostel on oma helikujundus või vahetub see algoritmi suvale vastavalt.Mööda igikõveraid panoraamvaateid kerides võib tajuda ükskõik millise näitusekujunduse arhailisust. Paralleelsete pindadega panoraamvaates jääb mulje, et tööd on juhuslikult seinale visatud. 360-kraadises vaates on mööda joont käimine justkui laserloodi abil allavoolu lastud, eukleidiline geomeetria ei kehti. Põneva harjutusena saab hüpata läbi vertikaalselt näituseruumi keskele asetatud aplikatsioonidega kaetud hularõnga. Kuid miks ei võiks seda ka päriselt teha? Vaade on siiski robocop'i oma – liitreaalsusena illustreerivad pilti täpid ja nendest välja kerivad tekstid. Need täpid ei suuna vähemalt tagasi avalehele, küll aga galeriist välja – Krusensterni väljakule. Seal võib virtuaalselt läita kas või mentooliga sigareti. Suurema vaatevabaduse ja nägemisraadiuse pahupooleks võib pidada ruumi ventilatsioonitorude domineerimist kunstiteoste kohal, ka lüliteid, aknaraame ja muud aknast paistvat ehk liigset visuaalset reostust.Mõttega ühte näitust samaaegselt virtuaalses ja reaalses ruumis eksponeerida mängis aastaid tagasi Konsta.net, eksponeerides topeltkeskkonnas (virtuaalne ja 1 : 5 mõõtkavas reaalne ruum) mitmeid väljapanekuid. Sellel teemal on kirjutanud magistritöö Kristiina Õllek. Konsta.neti asutaja Keiu Krikmanni sõnul nad sel kujul enam ei tegutse ja niisugusena ei ole seda plaanis ka taastada. Praegu on Konsta.net pigem arhiiv.Kontaktijärgse ajastu ühiskonnakorraldus jagab kunstnikud (ka paljudel teistel elualadel tegutsejad) kaheks: need, kes jäävad suure filtri taha ootama, et teha edasi vana turvalist galeriikunsti, ning teised, kes muudavad ajaga kaasa minnes oma kunstitegemist, ideaaljuhul lülitavad sellesse uued meetodid, mis kunsti seni avastamata avarustesse viivad. Taktiilsed teosed võib paranoia ajastul mõneks ajaks unustada.Suur filter sõelub välja ka tuleviku näitusekülastajad. Kes teab, kui kauaks galeriid taas avatud on? Kunstimessid kolivad niikuinii veebi, sest kunsti kui tarbekaupa investeeriv kontingent on harjunud raha paigutama kataloogi­piltide, galeristide kõneosavuse ja kunstnike atraktiivsuse järgi.1 Reet Varblane, Juhi töö on ikka looming. – Sirp 17. IV 2020.2 Raivo Kelomees, Kunstipöörete paratamatus. – Sirp, 8. V 2020.3 Jason Farago, Now Virtual and in Video, Museum Websites Shake Off the Dust. – New York Times 20. IV 2020. "
err,16.04.2021 14:14,Majandus,https://www.err.ee/1608180736/keskkonnaminister-esitas-res-i-181-miljoni-eest-lisataotlusi,Keskkonnaminister esitas RES-i 181 miljoni eest lisataotlusi,"Aprilli lõpuks peab valitsus kokku leppima järgmise nelja aasta riigieelarve strateegia. Läbirääkimised käivad ja nagu igal aastal, ulatuvad ministrite ettepanekud sadade miljonite eurodeni.66,7 miljonit eurot veevarustuse ja kanalisatsiooni arendamiseksRiigikogu keskkonnakomisjonis selgitas Mölder, et euroraha kasutades on investeeritud piisavalt üle 2000 elanikuga piirkondadesse. Euroopa Liidu uus eelarveperiood lubab Eesti veemajandusse oluliselt vähem raha, kui seni.""Kuna Eestis on palju hajaasustust, siis on oluline parandada veekvaliteeti ja taristut ka alla 2000 elanikuga asumites,"" märkis Mölder komisjonis.Komisjonile tutvustatud dokumendi järgi tagaks 66,7 miljonit eurot kvaliteetse joogivee ning kanalisatsioon 35 000 inimesele.Konkreetselt ühisveevärgi ja kanalisatsioonisüsteemide korrastamisele kuluks 50,7 miljonit eurot, liitumiste väljaaerendamiseks 4,7 miljonit eurot ning individuaalsetele puurkaevudele ja reovee kohtkäitlussüsteemidele 11,3 miljonit eurot.2022: 3 333 3502023: 13 333 4002024: 26 666 8002025: 23 333 45022,9 miljonit eurot Keskkonnamaja ehitamiseksKeskkonnaministeeriumi ja selle allasutuste koondamisest ühte puidust majja rääkis endine keskkonnaminister Marko Pomerants juba 2017. aastal. Peagi peaks hoone saama ehitusloa, kusjuures lisaks ametnikele koliks majja ka loodusmuuseum.Komisjonis selgitas Mölder, et kui maja ei ehitataks, tuleks renoveerida keskkonnaministeeriumi haldusala praegused hooned. Lisaks ministri taotluses olevale 22,9 miljonile eurole kulub keskkonnamaja ehitamiseks veel 15,3 miljonit. Selle raha andmise otsustas juba eelmine valitsus. Mölder ütles komisjonis, et kui ta taotlus heaks kiidetakse, võib ehitustöödega alustada juba sellel aastal.
										Riik kaotab eluasemelaenu intresside maksuvabastuse									2022: 10 000 0002023: 10 800 0002024: 2 080 0002025: 013,5 miljonit eurot jääkreostuse ja ohtlike jäätmetega tegelemiseksSelle raha eest soovib keskkonnaministeerium lõpule viia mahajäetud karjääride ning kaevanduste, samuti kasutuseta puuraukude korrastamise. Ühtlasi võiks korda saada Kiviõli ja Kohtla-Järve ohtlike jäätmete prügilad.Samas arendataks Vaivara ohtlike jäätmete prügilat, mis saaks täiendava ladestusala.2022: 6 826 8202023: 2 790 0002024: 2 145 0002025: 1 755 0007,4 miljonit eurot radioaktiivsetele jäätmete ladustuspaigaleLisaks tavalisele ohtlikule prügile tuleb Eestil lahendada ka küsimus, kuhu ladustada radioaktiivsed jäätmed. See töö käib kahes etapis, kuni lõppladestuskoha valikuni tegeleb projektiga keskkonnaministeerium, siis võtab järje üle majandus- ja kommunikatsiooniministeerium.Uuringud juba käivad ning rahagi on selleks saadud nii Euroopa Liidult kui Keskkonnainvesteeringute Keskuselt. RES-ist soovib minister Mölder saada veel 7,4 miljonit eurot. Komisjonile esitatud dokumendi järgi on seda tarvis, et ""lõppladustuspaiga rajamisega õigeaegselt alustada.""Kuhu lõppladestuspaik tuleb, peaks ametlikult selguma kohaliku omavalitsuse eriplaneeringu käigus.2022: 183 4542023: 820 7102024: 3 082 4902025: 3 342 076Viis miljonit eurot erametsaomanike toetamiseksPraegu saavad hüvitist taotleda need, kelle mets on Natura alal või sihtkaitsevööndis. Lisaraha eest pakutaks hüvitist ka nendele, kelle mets on väljaspool Natura ala piiranguvööndis.
										Valitsus kinnitas riigi eelarvestrateegia aastani 2025									""Riigieelarve vahenditest küsitakse raha nii toetusmehhanismide üle vaatamiseks kui ka selleks, et vajadusel võõrandada kokkuleppel maaomanikuga looduskaitseliste väärtustega maatükid riigile,"" selgitas Mölder komisjonis.Ühtlasi peaks lisarahast piisama, et inventeerida eramaal asuvad vääriselupaigad.2022: 1 044 0002023: 1 186 7002024: 1 309 4002025: 1 442 1006,9 miljonit eurot kultuurimälestisteleMölder märkis komisjonis, et paljud lagunevad mälestised kuuluvad riigile, kusjuures osad neist asuvad veel reformimata riigimaal maa-ameti vastutusel. 485 tuhande euro eest värbaks maa-amet neli spetsialisti, ülejäänud raha läheks mälestiste korrastamiseks või konserveerimiseks.Kõige enam raha suunaks ministeerium nõukogude ajal rajatud Maarjamäe memoriaali tarbeks.Mölder selgitas, et otsustada tuleb ka see, kas memoriaal antakse üle Tallinna linnale või jääb see riigi kätte. Komisjonile tutvustatud dokumendi järgi suunataks memoriaalkompleksi korrastamiseks vajalik raha kompleksi uuele omanikule.2022: 3 517 3982023: 1 131 1482024: 1 131 1482025: 1 131 14815,1 miljonit eurot ametnike palgafondiAmetnike palkade tõstmiseks küsib taotleb minister 15,1 miljonit eurot.""Erinevad palgauuringud, mis on avaliku sektori kohta tehtud, näitavad, et keskkonnaministeerium on oma palgafondiga jätkuvalt teistest taga,"" selgitas Mölder komisjonile.Samasugune probleem on ka maaeluministeeriumi haldusalas. ""Kui ministeeriumil on soov palgata näiteks juristi, siis on eesmärk, et ta oleks samamoodi motiveeritud, nagu on seda teiste ministeeriumite juristid,"" rääkis Mölder.
										Ratas: RES tuleb pärast suvist majandusprognoosi üle vaadata									Komisjonile tutvustatud dokumendis lisatakse, et keskkonnaministeeriumi valitsemisala palgad peaks jõudma avaliku teenistuse mediaanini. Seeläbi peaks paranema ka teenuste kvaliteet ja klientide rahulolu. Juba järgmiseks aastaks ootavad ametnikud minimaalselt viieprotsendilist palgakasvu.2022: 3 403 8362023: 3 642 1052024: 3 897 0522025: 4 169 84511,7 miljonit eurot küsib keskkonnaseireksSelle raha eest peaks andmete kogumine muutuma automaatsemaks, ühtlasi peaks paranema kogutud andmete analüüs.Komisjonile esitatud dokumendi järgi peaks keskkonna- ja ruumiandmed mutuuma ka avalikkusele paremini kättesaadavaks. 2022: 1 849 0002023: 2 970 6662024: 4 118 3332025: 2 757 4002,2 miljonit eurot maavarade teemaplaneeringuteksTõnis Mölder selgitas komisjonis, et riik soovib saada tervikpilti nii sellest, missugune on maavarade seis praegu kui sellest, mis on järgnevate aastate nõudlus.""Uuringute tulemusel saab teada, kuhu on mõistlik karjääre rajada ja kuhu mitte. Üksiklahenduste tegemine põhjustab erinevates kohtades palju arutelusid, sest keegi ei soovi uute karjääride rajamist oma koduõue lähedusse,"" selgitas ministe ja lisas, et kõige mõistlikum on ikkagi kaevandada Eestis,  mitte tuua maavarasid välismaalt.2022: 250 0002023: 750 0002024: 800 0002025: 350 00023,4 miljonit eurot IT-kuludeksSellest üheksa miljonit eurot on mõeldud keskkonnaministeeriumi infotehnoloogiakeskuse KeMIT arendamiseks. Järgmise paari aasta jooksul plaanib KeMIT luua 40 uut ametikohta. Komisjonile esitatud dokumendi järgi peaks see tagama, et luuakse kaasaegseid lahendusi, tagatakse andmete avatus ja muudatused muutuvad kiiremaks ja kvaliteetsemaks.
										Pentus-Rosimannus: kärpimine on õige ja vajalik									Ühtlasi püüab ministeerium tänu lisatööjõule vabaneda mitme infosüsteemi puhul ühe partneri lõksust.2022: 1 196 8462023: 2 399 1422024: 2 607 3942025: 2 868 06012,3 miljonit lisaeurot küsib minister selleks, et olemasolevad infosüsteemid püsti püsiks. Sisuliselt läheb see raha litsentside ostmiseks ja tarkvara ajakohasena hoidmiseks. Komisjonile esitatud dokumendis hoiatatakse, et kui lisaraha ei tule, takerdub ka rohepööre, sest olulisi projekte pole võimalik alustada ning olemasolevate teenuste kvaliteet muutub talumatuks.2022: 2 614 0002023: 2 924 0002024: 3 224 0002025: 3 524 000Lisaks plaanib ministeerium veel tervet rida väiksemaid IT-kulusid. Maaameti ülikiire andmesidevõrgu jaoks läheb vaja umbes 300 000 eurot, uute teenuste ärianalüüsiks 200 000 eurot ja 1350 töötajaga valitsemisala arvutipargi uuendamiseks 1,6 miljonit eurot.Kuus miljonit eurot teadus- ja arendustegevuseksSelle raha eest plaanitakse luua spetsiaalne keskkonnavaldkonnale suunatud grandisüsteem.2022: 1 500 0002023: 1 500 0002024: 1 500 0002025: 1 500 000Tõnis Mölderi sõnul esitas ta ERR-i avaldatud ettepanekud riigikogu komisjonis. ""Enne RES-i lõppu ma täiendavalt ei kommenteeri,"" ütles Mölder.Metsoja seab kahtluse alla puumaja ja Maarjamäe kompleksi arendamiseRiigikogu keskkonnakomisjoni aseesimees Isamaa erakonna liige Andres Metsoja tõstis Mölderi taotluste seas esile looduskaitsealuste maade toetused.""Kui me tahame liikuda Eestis edasi põhimõttel, et loodust tuleb kaitsta, siis ei saa seda teha kitsatl omaniku rahakoti peal vaid avalik sektor peab sinna ka kompensatsioonidena panustama,"" rääkis MetsojaLoodusmaja ehitamisest rääkides märkis Metsoja, et keskkonnainvesteeringud võiks suunata rohkem maapiirkondadesse.""See suure puumaja ehitamise teema on püsinud nii kaua, et mulle millegipärast tundub, et see on natukene ajas oma ideoloogiaga jalgu jäänud,"" ütles ta. ""Ehitada puumaja ja näidata sellega, et me tegeleme kliimaneutraalsuse suunas suure avanguga, ilmselt ei ole päris see.""Ka Maarjamäe kompleksi kordategemine poleks Metsoja hinnangul parim keskkonnainvesteering.""Ma arvan küll, et Tallinna linnal on endal võimekus olemas. Ma arvan, et iga omavalitsus leiaks enda territooriumil mingisuguse objekti, mida oleks vaja kõpitseda avaliku ruumi kordategemiseks,"" rääkis Metsoja.Metsoja hinnangul on küsitav ka see, kas keskkonnaministeerium peaks 15 miljonit lisaeurot saama palkade tõstmiseks. Metsoja nõustub, et avaliku sektori palgad peaks olema konkurentsivõimelised, samas tuletas ta meelde riigireformi ideed.""Raha juurde panna on üks lähenemise praktika ja ilmselt see on lihtsam, kui see, et otsida ressurssi juba olemasolevate vahendite seest,"" märkis Metsoja. "
err,06.10.2020 14:47,Tennis,https://sport.err.ee/1143674/collins-lopetas-jabeuri-ajaloolise-teekonna,Collins lõpetas Jabeuri ajaloolise teekonna,"Collins pole varem Prantsusmaa lahtistel veerandfinaali jõudnud. Jabeuri alistamiseks kulus tal kaks tundi ja üks minut. Vaatamata välja langemisele oli Jabeur siiski juba ajalugu teinud, sest varem pole ükski Araabia naine 16 parema hulka jõudnud.Järgmises ringis kohtub Collins Austraalia lahtiste võitja Sofia Keniniga (WTA 6.), kes sai esmaspäeva õhtul Pariisi hääleka publiku kiuste jagu Fiona Ferrost (WTA 49.) tulemusega 2:6, 6:2, 6:1. "
err,29.03.2021 12:50,Raadiouudised,https://www.err.ee/1608159040/sule-haiglate-valmisolekuastet-pole-praegu-tarvis-tosta,Sule: haiglate valmisolekuastet pole praegu tarvis tõsta,"Indrek Kiisler küsis terviseameti hädaolukorra meditsiinijuhilt doktor Urmas Sulelt, kuidas haiglad nii suure hulga patsientidega hakkama saavad. "
err,22.11.2020 18:52,Eesti,https://www.err.ee/1162002/relvaloa-omanike-taustakontroll-viis-kumnekonna-loa-tuhistamiseni,Relvaloa omanike taustakontroll viis kümnekonna loa tühistamiseni,"6. juuni hilisõhtu Lihulas. Joobes Mikk Tarreste laskudest hukub kaks inimest, kolm saab viga. Tarrestel on mitmeid relvi ning politsei on talle väljastanud relvaloa, tagantjärgi tunnistakse, et 2017. aastal anti luba välja liiga kergekäeliselt. Et traagilise sündmuse kordumist vähendada, võeti luubi alla kõigi, enam kui 26 000 Eesti relvaloa omaniku taust, vahendas ""Aktuaalne kaamera"".Politsei- ja piirivalveameti juhtiv korrakaitseametnik Riita Proosa ütles, et erakorraline kontroll tuli seoses Lihula juhtumiga, kus selgus, et relvaluba oli inimesel, kellel võib- olla ei oleks pidanud seda olema. ""Seetõttu peadirektor otsustas, et kontrollime üle kõik meie tänased relvaloaomanikud ja teeme seda kontrolli põhjalikumalt,"" lausus Proosa.Kuigi politsei kontrollib relvalubasid regulaarselt, siis nüüd saadi erakorralise kontrolli läbiviimiseks senisest suuremad volitused. Lõviosa relvaomanikke taustakontoll on juba tehtud ja pea pooltel puhkudel peeti vajalikuks teha kodukontroll.
										Politsei on kontrollinud 90 protsendi relvaomanike tausta									""Kodukontrollide käigus kontrollitakse visuaalselt relvahoiutingimusi, vesteldakse isikuga, küsitletakse ja püütakse selgust saada inimese eluviisi ja käitumise kohta, koguda tõendeid, mis lükkavad võimalikud ohumärgid ümber,"" rääkis Proosa.Pärast täiendavat kontrolli on rohkem kui kümne inimese suhtes alustatud relvaloa kehtivuse peatamise või kehtetuks tunnistamise menetlust. Mis põhjustel politsei hinnangul neil relvi olla ei tohiks, Proosa ütlema ei soostunud. Ta täpsustas vaid, et relvaseadus annab selleks mitmeid võimalusi.""Põhilised relvad on olnud täna püssid, neid on olnud nii jahipidamise kui enesevara kaitse otstarbel. See ei ole suur number, aga see on oluline,"" lisas Proosa.Eelmisel aastal tunnistas politsei kehtetuks 352 relvaluba ja keeldus 26 loa andmisest. Esmase relvaloa taotlusi esitati 841. "
err,25.09.2020 10:46,Eesti,https://www.err.ee/1139544/oopaevaga-lisandus-42-uut-koroonapositiivset,Ööpäevaga lisandus 42 uut koroonapositiivset,"Rahvastikuregistri andmete kohaselt laekus enim uusi positiivseid testitulemusi Harjumaale, kus koroonaviirusesse nakatumine tuvastati 16 inimesel, teatas terviseamet. Ida-Virumaale laekus 11 uut positiivset testi tulemust, Võrumaale üheksa, Tartumaale kaks, Järvamaale üks, Põlvamaale üks, Pärnumaale üks ja Valgamaale üks.Harjumaale (11 Tallinna) ööpäevaga lisandunud 16 haigusjuhust kuuel on tegemist varasemate haigete lähikontaktsetega. Ülejäänud nakatumiste asjaolud on veel täpsustamisel. Järvamaa juhtum on üle antud ida regionaalosakonnale, sest inimene elab Ida-Virumaal.Perioodil 23.-24. september lisandunud haigusjuhtudest oli 15 juhul tegemist varasemate haigestunute kontaktsetega.Terviseameti põhja regionaalosakonna jälgimisel on neli aktiivset kollet, millest töökoha koldega on seotud kuus, perekonna koldega kuus ja Läänemere Gümnaasiumi koldega 30 inimest (22 õpilast ja kaheksa õpetajat). Ida-Tallinna keskhaigla koldes on reedehommikuse seisuga 21 nakatunut (17 töötajat ja neli patsienti).Reedeks on lahenenuks kuulutatud nn Kadrioru sünnipäeva kolle, millega veel päev varem oli seotud 26 inimest. Kolle sai alguse kohvikus Gourmet Coffee 29. augustil peetud erapeost. Terviseamet selgitas, et kolle suletakse, kui viimase nakatunu viimane test on negatiivne.Kokku on seoses koroonaviiruse levikuga terviseameti põhja regionaalosakonna jälgimisel 1930 inimest, kellest 243 on haigestunud.Ida-Virumaale lisandunud 11 uue juhtumi puhul on kahel juhul tegemist nakatumisega hooldekodus (Jõhvi Hooldekeskuse kliendid), neljal juhul toimus nakatumine koolis, ühel juhul oli tegemist varasema nakatunu lähikontaktsega ja ülejäänud nakatumiste asjaolud on veel välja selgitamisel.Kokku on ida regioonis kuus aktiivset kollet, millest Kohtla-Järve töökoha koldega on seotud seitse, Sillamäe töökoha koldega 12, tutvuskonna koldega 30, Tammiku põhikooli koldega 11 ning Kohtla-Järve sünnipäeva koldega viis inimest. Reede hommikul lisandus teine Sillamäe töökoha kolle, kus on viis inimest. Ida regionaalosakonna jälgimisel on 864 inimest, kellest on haigestunud 162.Võrumaale laekunud kaheksa uut juhtumit on seotud nakatumisega töökohal (Võru linnavalitsus) ning üks haigestunu on linnavalitsuse töötaja lähikontaktne. Valgamaale laekunud uus juhtum on sisse toodud Venemaalt. Tartumaa kaks uut juhtumit on seotud nakatumisega kooliüritusel. Põlvamaa nakatumise asjaolud on selgitamisel. Lõuna regioonis on reedehommikuse seisuga kolm kollet – Võru sünnipäev (22 inimest), matuse kolle (11 inimest) ja töökoha kolle (8 inimest). Lõuna regionaalosakonna jälgimisel on koroonaviirusega seoses 237 inimest, kellest 45 on haigestunud.Pärnumaa juhtum on üle antud põhja regionaalosakonnale, sest inimene elab Harjumaal. Lääne regionaalosakonnas on jälgimisel 151 inimest, kellest 11 on haigestunud.25. septembri hommiku seisuga vajab Eestis koroonaviiruse tõttu haiglaravi 31 inimest, juhitaval hingamisel on üks patsient. "
err,28.01.2021 17:25,Raadiouudised,https://www.err.ee/1608089926/kallas-vaktsineerimise-korraldus-tuleb-ule-vaadata,Kallas: vaktsineerimise korraldus tuleb üle vaadata,"Mõnel juhul on koroonavaktsiini saanud inimesd, kes ei kuulu eesliinitöötajate sekka või riskirühma. Tervise- ja tööminister Tanel Kiik ütles, et vaktsineerimine peab toimuma läbipaistvalt ja vastavalt kavale. Jätkab Evelyn Villers. "
err,15.06.2020 12:25,Raadiouudised,https://www.err.ee/1102270/raadiouudised-15-06-2020-12-00-00,Raadiouudised (15.06.2020 12:00:00),
err,28.08.2020 18:25,Elu,https://menu.err.ee/1128745/tammsaare-pargis-naeb-nahkhiirte-supervoimeid,Tammsaare pargis näeb nahkhiirte supervõimeid,"Nahkhiirte kohastumused maailma erinevates elupaikades hakkama saamiseks on tähelepanuväärsed. Nad suudavad kottpimedas vigurlennul navigeerida, kuulmise abil jahti pidada, päevade kaupa alaspäi rippuda ja lennu ajal tagajalgadega endale putukaid suhu suunata. ""Varjatud eluviisiga nahkhiirtel on mitmeid imetabaseid võimeid, mis väärivad omaette näitust. Paljud meist ei teagi, mida 2020. aasta loomaks valitud nahkhiired suudavad, nad on väikesed, kuid supervõimekad,"" ütles näituse kuraator Oliver Kalda. ""Kuna nahkhiiri leidub nii maal kui ka linnaparkides, on igati paslik ühes pealinna pargis neid supervõimeid demonstreerida,"" lisas ta. Näitus ""Supervõimekas nahkhiir"" toob külastaja ette nahkhiirte kümme kõige silmapaistvamat kohastumust, sh võime kuude kaupa paastuda ja oskuse rännata rohkem kui tuhande kilomeetrite kaugusele ja tagasi. ""Näitusel saab teada ka seda, miks on nahkhiired superabilised aias ja põllul ning kuidas nad superhiilijatena meile ootamatult tuppa või keldrisse ""tekivad"","" tutvustas näitust kuraator Lennart Lennuk. Näitus avatakse Tammsaare pargis 29. augustil kell 20.30, kus nahkhiirte supervõimeid tutvustavad kuraatorid Rauno Kalda, Oliver Kalda ja Lennart Lennuk. Kell 21 algab ekspertide juhendamisel nahkhiirte elupaiku tutvustav ringkäik Tallinna vanalinna rohealadel. Nahkhiirte öö kulmineerub kell 22.00 Eesti loodusmuuseumis, kus kõigil huvilistel on võimalus nahkhiirtega veelgi lähemalt tuttavaks saada näitusel ""Hirmus armas nahkhiir"".""Supervõimekas nahkhiir"" on Eesti Loodusmuuseumis avatud näituse ""Hirmus armas nahkhiir"" lendnäitus. Näitus jääb Tammsaare pargis avatuks 2020. aasta lõpuni. "
err,09.09.2020 09:09,Elu,https://menu.err.ee/1132682/kardashianid-teevad-perekonna-tosieluseriaaliga-lopparve,Kardashianid teevad perekonna tõsieluseriaaliga lõpparve,"""Tegime raske südamega keerulise otsuse ja jätame sarjaga ""Keeping Up With The Kardashians"" hüvasti,"" vahendab BBC Kim Kardashiani öeldut. Täpsemaid asjaolusid Kardashian ei avaldanud.Seriaal sai alguse 2007. aastal ja on teinud Kim Kardashianist, tema perekonnast ja teistest tuttavatest maailmakuulsad staarid.Kuigi sarja on kritiseeritud selle eest, et see teeb kuulsaks inimesed, kes tegelikult midagi silmapaistvat korda saatnud ei ole, on sarjal olnud väga palju vaatajaid. Seriaal on võitnud ka mitmeid auhindu ja on üks kanali E! Entertainment edukaimaid saateid.Sarja viimane, 21. hooaeg jõuab vaatajateni 2021. aastal.❤️???? pic.twitter.com/PaAF4hgmU5
— Kim Kardashian West (@KimKardashian) September 8, 2020 "
err,27.03.2021 20:59,Tennis,https://sport.err.ee/1608157756/neli-korda-noa-all-kainud-konjuh-lopetas-miamis-kolmeaastase-voidupoua,Neli korda noa all käinud Konjuh lõpetas Miamis kolmeaastase võidupõua,"Avaringis tšehhitari Katerina Siniakova 7:6 (3), 7:5 alistanud Konjuh sai teises ringis 6:4, 6:2 jagu 2017. aasta USA lahtiste finalistist Madison Keysist. Laupäeval alistas ta 6:4, 2:6, 6:2 maailma 16. reketi, mulluse Prantsusmaa lahtiste võitja Iga Swiateki.Konjuh teenis karjääri esimese WTA turniirivõidu juba 17-aastaselt, jõudis 2016. aastal USA lahtistel veerandfinaali ning kerkis järgmisel aastal maailma edetabelis 20. kohale, kuid tema edasisele karjäärile on pitseri jätnud korduvad küünarnukivigastused.Esimest korda käis ta noa all 2014. aastal, järgnesid operatsioonid 2017., 2018. ja 2019. aastal. 2018. aasta 3. jaanuarist kuni 2020. aasta 15. septembrini mängis horvaatlanna kõigest kaheksas kohtumises.""Alates sellest, kui olin 12-aastane, olen tennist alati mänginud küünarnukivaluga,"" kirjutas Konjuh tunamullu suvel enne oma viimast operatsiooni Instagrami tehtud postituses. ""Olen end tundnud abituna, et sport, millele olen pühendanud kogu oma elu, tekitab mulle selliseid probleeme. Kui ma ei armastaks selle kollase palli löömist nii väga, oleksin ammu karjääri lõpetanud, kuid olen endale lubanud veel ühe võimaluse. Mu neljas ja viimane operatsioon. Mulle on antud 70-protsendine väljavaade väljakule naasta, aga ma võtan selle vastu.""Enne tänavust Miami turniiri võitis Konjuh WTA tasemel põhiturniiri kohtumise viimati 2017. aasta detsembris, kui alistas Brisbane'is Kiki Bertensi. Miamis kohtub ta neljandas ringis Läti teise reketi Anastasija Sevastovaga. "
err,16.05.2020 09:49,Film,https://kultuur.err.ee/1090662/kultuuriportaal-soovitab-paolo-genovese-mangufilm-taiuslikud-voorad-jupiteris,"Kultuuriportaal soovitab: Paolo Genovese mängufilm ""Täiuslikud võõrad"" Jupiteris","Kui hästi me tegelikult oma lähedasi tunneme? Õhtusöögilauas otsustab seitsmeliikmeline sõpruskond mängida ohtlikku mängu. Nad asetavad lauale mobiiltelefonid ja soostuvad kõik sõnumid ning kõned avalikustama, eesmärgiga näidata, et neil pole midagi varjata. Tegevus, mis esmapilgul näib sõpradevahelise muheda meelelahutusena, toob kaasa ootamatuid paljastusi ja muutub peagi mürgiseks.Režissöör Paolo Genovese, osades Giuseppe Battiston, Anna Foglietta, Marco Giallini.Vaata filmi Jupiterist. "
err,21.12.2020 09:45,Raadiouudised,https://www.err.ee/1214800/haigekassa-sai-aasta-jooksul-koroonakuludeks-juurde-ule-200-miljoni-euro,Haigekassa sai aasta jooksul koroonakuludeks juurde üle 200 miljoni euro,"Järgmise aasta eelarve suureneb veidi ja on ligi 1,7 miljardit eurot. Jätkab Kai Vare. "
err,09.05.2020 15:35,Kirjandus,https://kultuur.err.ee/1087901/prima-vista-luulevideo-hasso-krulli-mina-pimedus-sirel-heinloo-esituses,"Prima Vista luulevideo. Hasso Krulli ""Mina, Pimedus"" Sirel Heinloo esituses","""Mina, Pimedus"" pärineb Hasso Krulli teosest ""Euroopa"" (2018) ja selle on tõlkinud Adam Cullen. "
err,17.10.2020 08:18,Jäähoki,https://sport.err.ee/1148277/rooba-viskas-jyp-i-voidumangus-hooaja-esimese-varava,Rooba viskas JYP-i võidumängus hooaja esimese värava,Ühe värava viskas meeskonnale 33 sekundit enne lõpusireeni Rooba. Ühtlasi oli tegu eestlase selle hooaja esimese väravaga.Liigatabelis hoiab JYP hetkel kuue punktiga kümnendat kohta. Saipa on nelja silmaga 13. positsioonil. Laupäeval kohtuvad meeskonnad Saipa koduareenil. 
err,21.04.2021 12:25,Raadiouudised,https://www.err.ee/1608185665/raadiouudised-21-04-2021-12-00-00,Raadiouudised (21.04.2021 12:00:00),
err,24.04.2021 20:30,Viipekeelsed,https://www.err.ee/1608190186/viipekeelsed-uudised,Viipekeelsed uudised,
err,05.01.2021 15:15,Suusatamine,https://sport.err.ee/1228807/ameeriklannad-teenisid-tour-de-skil-teist-etappi-jarjest-kaksikvoidu,Ameeriklannad teenisid Tour de Skil teist etappi järjest kaksikvõidu,"Sarnaselt pühapäeval peetud kolmandale etapile järgnesid Digginsile esimestena ameeriklanna ja rootslanna. Kui teiseks tuli taaskord Rosie Brennan (+14,8) siis kolmanda pjedestaalikoha hõivas sel korral Ebba Andersson (+22,2). Esimestena jäid kolme parema seast välja venelanna Julia Stupak (+25,7) ja soomlanna Krista Pärmäkoski (+31,3).Tour de Ski üldarvestuses kasvatas liider Diggins üldedu lähima jälitaja Rosie Brennani ees 20 sekundile. Kolmandat kohta hoidev Frida Karlsson kaotab minuti ja kahe sekundiga, venelannad Julia Stupak ja Tatjana Sorina jäävad maha vastavalt 1.25 ja 1.51 minutiga. Kaks esimest etappi võitnud rootslanna Linn Svahn oli täna 40. ja langes kokkuvõttes 19. positsioonile (+3.30). "
err,07.12.2020 11:55,Majandus,https://www.err.ee/1199062/tallinn-soovib-rail-balticu-terminali-ehitamisel-rajada-uusi-labilaskekohti,Tallinn soovib Rail Balticu terminali ehitamisel rajada uusi läbilaskekohti,"Kõlvart kirjutas pöördumises majandusminister Taavi Aasa poole, et linn soovib ministeeriumiga leppida kokku terminali ehitamisega kaasnevate ehituste ulatuses, rahastuses ja ajakavas. Rail Balticu ehitamisega kaasnevad suured muutused linnaruumis. ""Rail Balticu ühisterminali ehitamine muudab oluliselt kogu linna liikuvusmustrit ning olemasolevale raudteele täiendavate rööbasteede lisamisega kaasneb kõrgete kuni viiemeetriste tugimüüride rajamine ja tänavaruumi visuaalne kitsendamine, ruumilise barjääri võimendumine,"" märkis Kõlvart. Ilma tiheda ja inimsõbraliku tänavavõrguta terminali ümber autode kasutamine suureneks, ummistaks tänavad ja sööks ära raudtee aja- ja keskkonnavõidu. Terminali ohutuse tagamiseks likvideeritakse Ülemiste sorteerimisjaam, mis teeb ka Rail Balticu ristumiste rajamise odavamaks ja lihtsamaks. ""Ristumiste rajamise edasilükkamine pole alternatiiviks, sest see oleks kordades kallim, keerulisem, ohtlikum ja keskkonnale kahjulikum,"" seisab pöördumises. 
										Kai Rimmel: Euroopa Kontrollikoja vaatest Rail Balticule									Kuna seda polnud ette teada Rail Balticu planeeringu koostamise ajal, siis soovib linn, et riik oleks omalt poolt valmis ehitama ühisterminali alla ristumiste võrgustiku alates Tartu maanteest kuni Kesk-Sõjamäe tänavani ning et raudteealused läbipääsud Rail Balticu trassikoridoris lisatakse Rail Balticu projekti põhimahtu.Liikuvusuuringu kohaselt on piirkonna kõige suuremaks barjääriks raudtee, mis takistab eelkõige jalakäijaid ja kergliiklust, pikendab ühistranspordi sõiduaega ja vähendades seega ühistranspordi atraktiivsust. Uuringu kohaselt, selleks, et raudtee ei oleks barjäär, mis eraldab Ülemistet ülejäänud linnast, on vajalikud uued läbipääsud kergliiklusele ja jalakäijatele, mida oleks mõistlik rajada koos Rail Balticu terminali rajamisega. Linn on valmistamas ette läbipääsude eelprojektide tellimist. Tartu maantee raudteeviadukti tunneli eelprojekti plaanib linn Rail Baltic Estoniale üle anda hiljemalt 2021. aasta kolmandas kvartalis ja ülejäänud läbipääsude eelprojektid hiljemalt 2022. aasta teises kvartalis. "
err,24.12.2020 16:25,Arvamus,https://kultuur.err.ee/1217899/marko-uibu-uus-vaimsus,Marko Uibu. Uus vaimsus,"Religioonileiges Eestis on just uue vaimsusega seostatavad uskumused ja praktikad nautinud suhteliselt suurt populaarsust. Uue vaimsuse maastik on aga ka ise pidevas muutumises: viimast kümnendit iseloomustab peavoolustumine ja professionaliseerumine, uute levikanalite ja võrgustike kinnistumine ning kasvav globaalsus.Uus vaimsus on lai katustermin eri vaimsetele, alternatiivsetele, esoteerilistele uskumustele ja praktikatele. Uue vaimsuse aluseks on New Age'i ideoloogiatest välja kasvanud väärtused nagu holistilise (ja eriti just vaimse) individuaalse arengu tähtsustamine, avatus eri religioonidele ja teadmistele. Uut vaimsust nimetatakse ka ""mina-vaimsuseks"", mis rõhutab selle indiviidikesksust, ja see seletab ühtlasi head sobitumist tänapäevase kodaniku- ja tarbijaloogikaga.Uue vaimsuse peavoolustumine tähendab, et selle keskkonna kaudu levima hakanud arusaamu ja praktikaid aktsepteeritakse laiemalt ning tihti ka ilma viideteta uuele vaimsusele või religioossusele.Uuele vaimsusele on alati olnud iseloomulik religioosse ja mittereligioosse põimumine ning religioosse rakendamine siinpoolsuse (üldiselt just individuaalse arenemise ja paranemise) teenistusse. Praktikate ja uskumuste üks element on siiski mingi materialistlikus tähenduses seletamatu jõu, välja või olendi kohalolu tunnustamine, mis aga ei pruugi olla selle nähtuse kese. Näiteks reiki abil ravimisel elujõu ""energiate"" kasutamine ei eelda nende energiate sügavamat mõtestamist, ent siiski mingit usku, et maailmas toimivad erilised ja üleloomulikud jõud.
										Marko Uibu: kohtumine teistsugusega on vahel häiriv, aga enamasti rikastav (1) Viimase kümnendi peavoolustumisega on mina-vaimsuse praktikad ja ideed saanud üha enam osaks kultuurinormidest: näiteks eri enesehoolduspraktikad, konkreetsed tehnikad nagu jooga, teatud meditatsioonid, vaikuseminutid koolides ei seostu uue vaimsuse keskkonnaga, vaid neid tajutakse kui tavapäraseid tööriistu tänapäeva inimese arsenalis.Uue vaimsuse normaliseerumine toetub mitmetele ühiskonnas aktsepteeritud väärtustele, nagu pluralism, inimeste vaba valik ja areng. Niisuguse ideoloogilise platvormi ja ka kümnendi enda hea indikaator on ""Hallo, Kosmose"" saade, mis startis 2010. aasta suvel Raadio 2-s. Algselt ebaatraktiivsel kellaajal suvise ruumitäitena eetrisse läinud intervjuud nõidade, teadjameeste-naiste, ravitsejate, aga ka teadlastega olid eetris seitse hooaega ja osutusid R2 üheks populaarseimaks saateks. Saatekülaliste valik võtab väga hästi kokku uue vaimsuse ühe ideelise põhituuma: inimene peaks olema avatud ning otsima arenguvõimalusi väga mitmesugustest allikatest. ""Hallo, Kosmosele"" sarnast formaati kasutab hetkel näiteks Õhtulehe vestlussaade ""Puuduta mind"", kus on samuti tehtud juba üle 150 intervjuu. Uue vaimsuse peavoolustumine ongi toimunud ka meedias: viimasesse kümnendisse jääb näiteks ""tervikliku inimese enesearengu teabeportaali"" Alkeemia.ee loomine ja selle muutumine Delfi.ee üheks teemaveebiks lemmikloomade, tervise, kodu ja muude inimesi kõnetavate teemade kõrval.
										Marko Uibu: alternatiivmeditsiin ja pluralistliku tervisevälja polariseerumine									Uue vaimsuse teaduspõhjata uskumuste ja praktikate populaarsus ja peavoolustumine on kohanud ka tõsist kriitikat. Eesti aktiivsete skeptikute liikumine oli aktiivsem kümnendi alguses, kui eriti teravalt reageeriti just nimelt eri mitteteaduslike õpetuste legitimeerimispüüdlustele: ""uhhuu-põllu"" kündmise eest jagatud ""Umbluu preemiad"" said aastatel 2011–2015 ""Hallo, Kosmos"", Delfi Alkeemia ning Telegram.ee portaal. Huvitaval kombel on viimastel aastatel skeptikutega samalaadset kriitikat esitanud ka kiriku esindajad. Uue vaimsuse sfääri kuuluvaid uskumusi ja praktikaid nähakse probleemina: peapiiskopi sõnul on eestimaalaste nn ""kaemususund"", ""nimetu religioon"" ja ""usuline ebamäärasus"" tõsine oht rahva tervisele ja julgeolekurisk, mille vastu aitaks suurem riiklik toetus kirikule ning religiooniõpetus.1 Selline kriitika on ilmselt üks näide kiriku püüdest end Eesti religioossel väljal (taas)kehtestada.Uue vaimsuse keskkonda kirjeldatakse siiski jätkuvalt ka mõistetega ""alternatiivne"" või ""esoteeriline"", mis viitavad juba tähenduslikult paiknemisele domineeriva kultuuri piiride taga või piiridel. Eestis on alternatiivsete ja esoteeriliste teemade positsioneering olnud väga dünaamiline. Näiteks 1990ndate esimeses pooles said alternatiivsed, paranormaalsed, religioossed teemad ühiskonna avanemise ning vaimse eneseavastamise tõttu palju tähelepanu. Temaatilistel paranormaalsusele ja religioossusele pühendatud ajakirjadel olid Eesti mõistes hiiglaslikud tiraažid, UFO-saated platseerusid ETV prime-time'i. Toonases buumis levisid siiski teist tüüpi õpetused kui viimase kümnendi peavoolustumises, mis omakorda toimub eri viisidel: ühelt poolt vandenõuteoreetiliste ja ""alternatiivsete teadmiste"" levikus ning teisalt vaimsete enesehooldus- ja heaolupraktikate professionaliseerumises.
										Marko Uibu: miks tekib maskivastasus ja kuidas sellele reageerida?									Kümnendi ja eriti selle teise poole keskseks märksõnaks on vandenõuteooriate ning ""alternatiivsete"" teadmiste mõjukuse plahvatuslik kasv. Uus vaimsus on avatud tavapärasest erinevatele maailmanägemustele ja infole ning niisugust vandenõuteooriatega põimumist kutsutakse koondnähtusena konspirituaalsuseks. Selles koosluses tähtsustub ühiskondlik ja informatsiooniline mõõde, mis uue vaimsuse pigem indiviidikesksetes enesearendamise praktikates on muidu tagaplaanil. Eestis on konspirituaalsuse näiteks portaal Telegram.ee – alternatiivsel äärealal sündinud väljaanne, mis ühendab globaalset (vandenõuteooriaid, nn alternatiivseid teadmisi), poliitilist (Eesti ja regiooni uudiseid) ning indiviidi arengukeskset dimensiooni (uue vaimsuse, keha, tervise teemasid). Telegram.ee on andnud välja ajakirja, taskuhäälingut ja korraldanud konverentse, kus esindatud toitumise, tervise ja elustiili teemad, aga ka keemiasabade ja lameda maa teooriad.Kui 2010ndate esimeses pooles oli spirituaalsus konspirituaalsuses domineeriv pool, siis tänaseks on teadmiste tasand ehk vandenõuteooriad ja ""alternatiivsed teadmised"" muutunud nii populaarseks, et seos uue vaimsuse keskkonna ja levikukanalitega ei ole enam oluline. 2010ndate alguses olid vandenõuteooriad suuresti marginaalia, mis levis peamiselt paraweb'i-taolistes toimetamata foorumites ja nišiväljaannetes. Praeguseks on ""alternatiivne"" info sotsiaalmeedia ja internetiplatvormide toel jõudnud kõikjale ning hakanud mõjutama väga erinevaid välju (poliitika, tervishoid, teadus jne). See muutus on toimunud plahvatuslikult ning internetiplatvormid, tavameedia või ekspertteadmiste kandjad ei ole ""alternatiivse"" info levikule tõhusat rohtu leidnud. 2010. aastal oleks olnud mõeldamatu, et paraweb'i foorumites levivaid veidraid väärinfokilde esitab Ameerika president. 2020. aastal võtame seda kui paratamatust.
										Marko Uibu: miks loetakse Eestis nii palju esoteerilisi ja vaimseid eneseabiraamatuid?									Nihe on toimunud ka ""alternatiivsete"" vaadetega inimeste enesepositsioneeringus. Augustis 2020 kaebas Telegram.ee Riigikantselei kohtusse, sest neid ei akrediteeritud valitsuse pressikonverentsile. Telegrami toimetuse hinnangul on neil kõrini ""teistsugusest arvamusest ülesõitmisest ja koroonakriisiga seotud küsimuste vältimisest"".2Klassikalisemalt uue vaimsuse tuumteemadega seotud enese arendamise püüdlused ja tehnikad on peavoolustunud pehmemalt ja peidetumalt. Keha-meel-vaim (mind-body-spirit) teemad on kohal meedias (tervise- ja naisteajakirjades, aga üha enam ka laiemalt) ja populaarsetes eneseabiraamatutes. On toimunud spetsialistide ja teenusepakkujate professionaliseerumine, mis annab märku turu stabiliseerumisest ning inimeste valmisolekust ja võimalustest heaolupraktikatega tegeleda. Viimaseid aastaid iseloomustab keha ja vaimu ühendavate õpetuste populaarsus, näiteks on tantra väljunud oma esoteerilisest nišist.Eesti uue vaimsuse maastik on muutunud ka rahvusvahelisemaks: valdav osa õpetusi ja autoreid on pärit globaalselt ingliskeelselt uue vaimsuse turult (ehkki on jätkuvalt ka venekeelse ruumi mõjusid just uue vaimsuse esoteerilisemas-müstilisemas otsas). Näiteks inglitega seonduvad uusvaimsed praktikad (kaitseinglite appi kutsumine, inglikaardid jm) toetuvad suuresti globaalse haardega menukatele autoritele. Läänes juba kauem ja suuremas mahus kohal olnud ""keha-meel-vaim"" heaolupraktikad on muutunud tavapärasemaks ka Eestis. Eesti autorite originaalsete õpetuste maht tundubki viimastel aastatel olevat proportsionaalselt vähenenud, aga suuresti just seetõttu, et eri tooteid, teenuseid ja õpetusi pakkuvaid spetsialiste on rohkem. Need professionaalsed ja oma sissetulekut tervenisti või osaliselt uue vaimsuse ja alternatiivmeditsiini valdkonnast saavad inimesed on ka uute õpetuste/toodete maaletoojad ning valdkonna arendajad ja vedajad.
										Lotman: nõidadelt ei saa abi, sest nad vajavad ise abi									Globaalsete õpetuste kõrval eksisteerib ka püüd leida midagi ""autentselt"" kohalikku. Seda on näha näiteks šamanistlike või loodusega seotud praktikate puhul või seoses tervisega. Eestluse lätete avastamine ja loomine on põnev nähtus, mis ilmneb hästi näiteks Krautmani terviseakadeemia Eesti pärimusmeditsiini õppekavas. Linnastumisega seoses on ka loodusest kujunenud oluline ressurss: näiteks pakutakse retriitides ja laagrites ületöötanud või lihtsalt tavaelust väsinud (linna)inimestele võimalust enda pingeid maandada.Uue vaimsuse keskkond kui dünaamiline ja reguleerimata ala ongi olnud domineeriva süsteemi niššide/vajakajäämiste täitja, ja seda on näha populaarsete teemade dünaamikas. Retriidid vastavad aja kiirenemisele, tantra tegeleb kehalisuse ja seksuaalsuse alakäsitletud teemadega. Huvitav on ka see, et just viimastel aastatel on uue vaimsuse keskkonnas palju traditsiooniliste soorollidega seostuvaid õpetusi: tõelise ""naiselikkuse"" ja ""mehelikkuse"" avastamised, kus (taas)luuakse ja toetatakse soopõhist identiteeti. See võib samuti olla teatav reaktsioon soostereotüüpide ja -rollide teisenemisele domineerivas läänelik-liberaalses väärtusruumis. Samas on ka siin ajastumärke, kui näiteks mehelikkuse juurde kuulub haavatavuse tunnistamine ja emotsionaalsus või rõhutatakse ürgnaiselikku jõudu. Seega on uus vaimsus laiemate kultuuriliste protsesside ja dünaamika hea indikaator, olles ka ise oluline sotsiaalkultuuriline nähtus.1 Urmas Viilmaa: usundiõpetuse puudumine ajab eestlased esoteerika rüppe. ERR.ee, 13.11.2018.2 Telegram läks riigikantselei vastu kohtusse. Telegram.ee, 31.08.2020. "
err,13.03.2021 14:21,Galeriid,https://menu.err.ee/1608141340/galerii-rakett-69-osalejad-uurivad-kodumasinate-sisu,"Galerii: ""Rakett 69"" osalejad uurivad kodumasinate sisu","Mis on  kodumasinate sees? Raketlased oskavad neid kindlasti lahti võtta, aga kas ka ise kokku panna? Võistluses jätkamiseks peavad prototüübid töötama veatult ning iga gramm loeb. Noorte teadusvõistlus ""Rakett 69"" on ETV eetris laupäeval kell 19.30. "
err,09.10.2020 10:13,Teater,https://kultuur.err.ee/1145038/madli-pesti-kulluseaasta-eesti-sonateater-2019,Madli Pesti. Külluseaasta. Eesti sõnateater 2019,"Artikli autor oli kõnesoleval aastal sõnalavastuste žürii esimees ning nägi ilmselt enim erinevaid lavastusi. Järgnevat käsitlust tuleks võtta kaleidoskoopilise rännakuna, mis sisaldab nii pealiskaudset ülelendu kui ka kohatisi sügavamaid sissevaateid. Üks jätkuvatest põhisuundadest teatris on eesti dramaturgia tugev esindatus: aasta jooksul esietendunud 125 sõnalavastusest tervelt 62 põhines eesti materjalil! Seejuures oli 2019. aastal tähelepanu all Eesti aja- ja kultuurilugu, sest tähistada oli paljutki: laulupidu 150, Vanemuine 150, Jaan Tõnisson 151, Eesti lipp 135, Saaremaa mäss 100, Ugala 100! Eesti-ainelise teatri puhul pakub mulle erihuvi dokumentaalne teater, millele keskendun artikli lõpuosas. Järgnevat kiirlendu alustan aga välisdramaturgial põhinevate lavastuste ülevaatusega. Mitmekesine välisdramaturgia[2]Olen Eesti sõnateatri välisdramaturgia üldpilti vaadeldes ikka leidnud, et see on eelkõige angloameerika keskne. Mullusele repertuaarile otsa vaadates ei ole nüüdisaegse välisdramaturgia pilt nii ühekülgne: siit leiame suisa sellised haruldused nagu läti ja leedu näidendid. Justīne Kļava ""Daamid""[3] oli 2016. aastal parim läti algupärane näitemäng[4], mis räägib loo kolme põlvkonna naiste teravatest suhetest. ""Kant""[5], rahvusvaheliselt tuntuima leedu näitekirjaniku Marius Ivaškevičiuse teos filosoof Immanuel Kantist ja tema lõunasöögiseltskonnast, mõjub lugedes mitmekihilisema ja mängulisemana kui Elmo Nüganeni lavastus Hobuveskis. Siiski tõusis üllatava põhjalikkuse ja sisendusjõulisusega esile Egon Nuteri mängitud teener Martin Lampe, mille eest ta nomineeriti meeskõrvalosatäitja auhinnale[6].
										Eesti dirigent ja pianist Jaan Ots teeb debüüdi Kreeka rahvusringhäälingus									Skandinaavia autoritest saime mullu teha taastutvust norralane Jon Fossega: Johan Elmi lavastus ""Ma olen tuul""[7] esietendus Paide Teatri ja Narva Vaba Lava koostöös[8]. Siin paistis silma Eugen Tambergi lihtne ja leidlik kujundus – õhukesed mere värvi kangasiilud, mida näitlejad said lainetena liikuma panna või purjedena hiivata –, kuid lavastus tervikuna takerdus otsustamatusse, kas valida sümbolism või realism. Lihtsakoelist lugu, mis pakkus aga naisnäitlejaile mänguvõimalusi (meeldejäävaim Mari Lille käre lesbi), sai näha taani-briti autori Sandi Toksvigi teksti põhjal loodud populaarses suvelavastuses ""Lootuskiir pimeduses""[9]. Taastutvust sai teha ka rootslasest Per Olov Enquisti mõne aastakümne taguse näidendiga ""Vihmausside elust""[10]. Diana Leesalu klassikalises psühholoogilise realismi stiilis lavastuses[11] vaimustas peategelaste paar. Hele Kõrve kogenud näitlejanna Johanne Luise Heiberg ja Sander Roosimäe nooruke kirjanik Hans Christian Andersen pakkusid filigraanse duett-duelli! Mõlemat näitlejat tunnustas žürii auhinnanominatsiooniga.Teatrite repertuaari jõuavad üpris sageli ka filmide põhjal tehtud lavastused. Mullu sai neid neli, kõik Skandinaavia autoritelt. Igipopulaarset Ingmar Bergmani lavastati kahel korral. Ain Mäeotsa ""Persona""[12] puhul rõõmustas Ragne Pekarevi jätkuv kõrgvorm, tema hooldusõde Alma näitas rohkelt värve, kihte ja olekuid. Meeldejääv oli ka kunstnikuauhinnaga pärjatud Kristjan Suitsu õhuliselt külmhall, elegantne kujundus. Madis Kalmeti ""Nagu peeglis""[13] oli eriti põhjalikult läbi töötatud psühholoogilise realismi stiilis lavastus, milles sai peaosalisena, ebastabiilse psüühikaga Karinina, särada noor näitlejanna Grete Jürgenson, kes nomineeriti ka naispeaosatäitja auhinnale.
										Mari Anton lavastusest ""Sirli, Siim ja saladused"": keskendusime vähem täiskasvanute unistustele									Taanlaste Mogens Rukovi ja Thomas Vinterbergi ""Kommuuni""[14] lavastas Elmo Nüganen linnateatri Põrgusaalis. Algselt küll Viini Burgtheateris esietendunud näidend sai eelkõige tuntuks režissöör Vinterbergi filmina. Nüganeni lavastajaportfellis mõjub teos ebatavaliselt –ei saagi aru, kas lavastaja eesmärgiks oli osutada ühiselu kitsaskohtadele. Lavastus tuli välja meelelahutuslikult melodramaatiline, kuid teksti autorite taotlus tundus mulle filmi vaadates hoopis kargem, nukram. Seda värvi pakkus Hele Kõrve naispeaosalise Annana, kelle mees noorema vastu välja vahetab. Koos ""Vihmausside elu"" proua Heibergiga tunnustas žürii Kõrvet auhinna nominatsiooniga ka selle rolli eest. ""Kommuunis"" on nauditav rohelusse uppuv Põrgusaal, mis sai end taas tänu Kristjan Suitsule uuest küljest näidata.Eelkõige filmina on tuntud ka Viljandi Ugalas esietendunud ""Saja-aastane, kes hüppas aknast välja ja kadus""[15], kuigi originaalis on see rootsi autori Jonas Jonassoni esikromaan. Vaimuka, Eesti oludesse asetatud dramatiseeringu kirjutas Priit Põldma ning hoogsa lavastuse lõi Kristallkingakese auhinna pälvinud Ringo Ramul. Seikluslik kelmilavastus oli tõeline tulevärk, mis kasutas ära Ugala uue suure lava kõiki tehnilisi ja ruumivõimalusi. Sellisena on see terves teatriaastas ainulaadne. On tore, et veel tahetakse ja osatakse tõeliselt suurejoonelisi ja vaatemängulisi lavastusi luua. Lisaks visuaalsele vaatemängule sai lavastuses nautida ka säravaid osatäitmisi. Aarne Soro hiilgas saja-aastase nimitegelasena, meeskõrvalosatäitja auhinna pälvis Martin Mill suisa lugematute vaimukate pisiosade eest.
										Emakeeleõpetuse sõbraks valiti Anu Lamp									Saksa autoritest tutvusime mulluses repertuaaris kahe hea kirjanikuga, Daniel Glattaueri ja Moritz Rinkega, kummaltki lavastati teravalt humoorikas suhtedraama. Glattaueri ""Südameharjutus""[16] näitas mõneti klassikalist olukorda: teineteisest võõrandunud abielupaar (Piret Kalda ja Andres Raag) suhteterapeudi juures, seejuures jättis ootamatute pööretega hoogne lavastus mõnusalt positiivse tunde. Rinke ""Me armastame ja ei tea midagi""[17] on saksa tänapäeva näitekirjandusele omaselt ühiskonnakriitiline ja terav kahe abielupaari suhtelugu. Lavastaja Enn Keerd, kes leiab sageli küll intrigeerivaid tekste (näiteks tutvustab uuemat läti ja saksa näitekirjandust), lavastab neid aga pigem üheplaaniliselt, jäädes pidama argitasandile ja leidmata näidendeist üles mitmekihilisust.Prantsuse näitekirjanikest olid mulluses repertuaaris esindatud tuttavad Yasmina Reza (""Kolm versiooni elust""[18]) ja Éric-Emmanuel Schmitt (""Enigma variatsioonid""[19]). Uue põneva avastusena tõstan esile Joël Pommerat' näidendi ja Maria Petersoni vaheda lavastuse ""See laps""[20]. Katkendlik ja vihjeline näidend koosneb kümnest reaalelust lähtuvast peresuhteid uurivast stseenist. Lilja Blumenfeldi meeldivalt mitterealistlik kujundus on asetanud tegevuse liminaalsesse ruumi, mitte-kohta: kasvuhoonesse, tänavale, koridori. Kõik trupiliikmed mängisid mitut tegelast, meeldejäävad rollid tegid Rea Lest ja Indrek Sammul. Eriliselt tugeva jälje jätsid stseenid Liina Olmaruga, kes nomineeriti osatäitmiste eest ka naiskõrvalosatäitja auhinnale. Valusad stseenid pojaga manipuleeriva emana ja surnukuuris poja surnukeha tuvastamist ootava emana olid kirjeldamatult mõjusad.
										Arvustus. Sina ei pea mitte poolt valima									Huvitavamatest Vene uutest autoritest tutvusime Jaroslava Pulinovitši ""Charoni kooriga""[21]. Kui ka näidend mõjub veidi naiivselt (noore tütarlapse püüdlused saada ooperiartistiks, seejärel allakäik, suhetega manipuleerimine ja kiremängud), siis Artjom Garejevi mitmekihiline lavastus oli nauditav ning mõjus värskelt kogu Eesti teatripildis. Publik oli seekord asetatud lavale ning mäng käis eeslaval ja saalis. Kunstnik Liilia Hismatullina ja helilooja Aleksandr Žedeljovi abiga oli loodud üpriski totaalse teatri laadis kunstikogemus.Vene Teatri repertuaaris oli väljapaistev ka Poola autori Paweł Demirski ""Ära imesta, kui sinu maja süütama tullakse""[22] Juri Muravitski lavastuses, mille žanrimääratluseks võiks olla poliitiline tehnodraama. Tekst põhineb reaalelulistel sündmustel: tehases lülitatakse tööviljakuse suurendamise eesmärgil välja ohutussüsteem, mille tagajärjel saab üks tööline surma. Lesk alustab võitlust õigluse nimel ja ebahumaanse tootmissüsteemi vastu. Selgelt Brechti ideedest inspireeritud lavastuse ruum oli üheaegselt tehas ja ööklubi, näitlejad mõjusid nii robotlike tööliste kui ka nüüdistantsu viljelejatena. Tekst voogas ühtlases kooriteatri rütmis. Etenduse kogemine oli väsitav, kuid on imetlusväärne selle läbi viimise kindlakäelisus ja sirgjoonelisus.Poola dramaturgiat esindab ka klassik Sławomir Mrożeki üks hilisemaid näidendeid, mahukas ja panoraamne ""Armastus Krimmis""[23] (1993). Näidend ja Hendrik Toompere lavastus mängiti lahti kolmel ajastul: tšehhovlikul tsaariajal, 1920. aastate kommunismis ja 1990. aastate kapitalismis. Toomperele omaselt suurejooneline ja mitmekihiline lavastus küsis, milline on inimese eksistentsiaalne tuum ja kuidas mõjutavad seda ühiskondlikud protsessid.
										Pärnu Endla teater otsib uut juhti									Angloameerika uuemast näitekirjandusest leiab mõningaid põnevaid esindajaid. Briti autoritest on tähelepanuväärne leid Dennis Kelly võõritusefektide ja Fausti-allusioonidega mitmekihiline ""Gorge Mastromase rituaalne tapmine""[24]. Priit Piusi debüütlavastus jäi aga näidendile alla, huvitudes vaid argitasandist. Lee Halli ""Võrk""[25] (mis põhineb 1976. aasta filmil) on Eesti Draamateatri üks suurejoonelisemaid lavastusi, kuid meediakriitiline lugu uudisteankrust (Hendrik Toompere intensiivne esitus), kes ütleb otse-eetris välja, mida ta tegelikult asjadest arvab, kuigivõrd aktuaalsena ei mõjunud. Žürii auhindas Kristjan Suitsu ajastutundlikku kunstnikutööd ja näitlejaauhinnale nomineeriti Ivo Uukkivi uudistetoimetuse juhi Maxi roll. Briti autoritest nägime veel moodsa klassiku Harold Pinteri ""Armukest""[26] (1962), mis Andres Mähari debüütlavastusena sündmuseks ei tõusnud. Intrigeeriva üllatuse pakkus aga poliitiliselt terav Penelope Skinneri ""Vihanemees.com""[27] Paavo Piigi ""sotsiaalselt tundlikus"" lavastuses. Meespeaosa auhinna nominatsiooni pälvinud Ivo Uukkivi kõneles selles monolavastuses kõige ahistatumast liigist, keskealisest valgenahalisest heteroseksuaalsest mehest. Tema kannatused pea peale pööratud väärtustega maailmas on üllatuslikult (või siis mitte?) kirja pannud naine. Mõnusalt mitmekihiline ja tihe tekst, lavastus ja esitus, aasta üks tabavaim poliitiline seisukohavõtt.
										Anneli Saro ja Hedi-Liis Toome. Teater ja elu aastal 2019									Harva jõuab meieni Austraalia näitekirjandus. Andrew Bovelli südamliku nüüdisaegse perekonnadraama ""Surmkindlad asjad siin elus""[28] lavastas Andres Noormets talle omase elegantsiga. Tänapäeva USA autoritelt saime näha kuulsa seriaalistsenaristi Beau Willimoni ""Pariisitari""[29] üpriski räpastest poliit- ja kiremängudest. Ameerika moodsast klassikast mängiti Paul Zindeli illusioonidest ja manipulatsioonist kõnelevat näidendit ""Kosmilised saialilled""[30] (1964).Põneva taustaga paelub Šotimaal sündinud, kuid USA indiaanireservaatides üles kasvanud Eric Coble, kelle kliimakriisist kõnelev ""Minu haukuv koer""[31] põrutab oma aktuaalsusega otse kümnesse. Lavastaja Taago Tubin avastab sageli põnevat materjali (meenus ka tema lavastatud ökokriitiline Duncan Macmillani ""Kopsud""[32]). ""Minu haukuvat koera"" võiks nimetada maagiliseks ökokriitikaks, mis on ka esitatud suurepärase duellina (mängivad Ingrid Isotamm ja Toomas Täht). Taago Tubin oma alati põhjaliku lavastajatöö eest nomineeriti ka auhinnale.Uuema välisdramaturgia ülevaade näitas, et repertuaaris domineerivad perekonnalood, seda erakordselt mitmekesises valikus. Aastast jäävad aga meelde pigem üksikud meie tänast päeva põletavalt puudutavad teemad, kas siis soorolle või ökoloogilist kriisi mõtestavad lood. Inspiratsioon: klassikaTeatrite repertuaaris leidub küll üksikuid põnevalt lahendatud klassikalavastusi, kuid imestan juba pikemalt, et Eesti lavastajaid (v.a väga üksikud erandid) ei huvita antiikkirjandus, mis võiks meid aga tänapäeval kõnetada küll. Erand on Kinoteatri lavastus Endla teatris: Platoni ja Xenophoni tekstidel põhinev ""Pidusöök""[33], mille peateemaks on armastus. Potentsiaalselt sündmuslik lavastus jäi aga pendeldama igavapoolse kõne ja komöödiavõtete vahele.Rõõmustan aga, et Eesti lavastajaid huvitab Ibsen. Esile saab tõsta kolm suurepärast tööd: Kertu Moppeli väga ibsenlik, aga ka väga päevapoliitiline ""Rahvavaenlane""[34], Ingomar Vihmari pigem sissepoole pööratud ja sellisena nauditav ""Kummitused""[35] ning tänapäeva USA autori Lucas Hnathi Ibsenist inspireeritud ja soolisuse küsimusi vaagiv ""Nukumaja, osa 2""[36] Mehis Pihla vaat et täiuslikus lavastuses.""Rahvavaenlane"" vastab minu arusaamale sellest, millega võiks täita Eesti Draamateatri suurt lava, kuidas tõlgendada klassikat ning mis teemadega üldse välja tulla. Moppel ei läinud Ibsenist eemale, vaid tõi lähemale meid otseselt siin ja praegu puudutavad teemad: keskkonnakriisi ja poliitikute silmakirjalikkuse.[37] Sõnalavastuste žürii oskas hinnata näitlejatöid: peent ideoloogilist partnerlust kahe peategelase, linnapeast õe ja teadlasest venna vahel. Ivo Uukkivi pälvis meespeaosatäitja nominatsiooni sümpaatse-ebasümpaatse skaalal hirmutavalt usutavalt liikuva Tomas Stockmannina ja üliharva draamalaval psühholoogilisi rolle mängiv Anne Türnpu nomineeriti silmakirjalikult õõvastava linnapea Teresa Stockmannina naiskõrvalosatäitja auhinnale. Türnpu tegelane pakkus veel ühe päevapoliitilise kihi tervele lavastusele: proua Stockmann meenutas nii nime kui ka välimuse poolest aastatel 2016–2019 Briti peaministri ametis olnud Theresa Mayd.Ibseni ""Kummitused"", üpris pessimistliku näidendi oli Ingomar Vihmar lavastanud talle omaselt pigem helgemapoolselt ja lootusrikkalt. Lavastus mõjus kunstiliselt läbitöötatud tervikuna, mida kriitikutel oli põnev pureda, kuid see oli ka publikusõbralik, heade näitlejatöödega, mõtlemapanevate teemadega, ja mis võibolla peamine, lootusrikkust sisendav teatriõhtu. Näitlemisstiil oli vihmarlik: ilmselt olid kõik Ibseni laused ümber tehtud, kuid kogu tegevus, olek ja atmosfäär oli kindlasti väga Ibseni vaimus. Näitlejad kõnelesid argiselt, üliloomulikult, nad segasid üksteisele vahele nagu ikka elus – nad tõepoolest elasid laval. Nad olid elus. Igal hetkel. Eriti elus ja usutav oli Priit Loogi tisler Engstrand: seda sooritust hindas žürii meeskõrvalosatäitja auhinna nominatsiooniga. Sellist ehitusmeest oleme kõik näinud: ta on heasüdamlik, argielus kohmakas (esitatud meisterlikult kobava kehakeelega), ropu suuga, karune. Kogu aasta sõnalavastuste meeletut hulka läbides jäi kummitama just mõte ""Kummitustest"": võiksime oma kinnistunud arusaamu ja hoiakuid ikka ja jälle üle vaadata ning kahtluse alla seada.[38]Kui Ibseni ""Nukumaja"" lõpeb Nora lahkumisega perekonna juurest, siis Lucas Hnath on asetanud oma näidendi ""Nukumaja, osa 2"" tegevuse viisteist aastat hilisemasse aega, mil emantsipeerunud Nora kunagisse kodumajja tagasi pöördub. Algab terav dispuut naise ja mehe rollide üle, saame osa ka teismelise tütre ja vana lapsehoidja vaatepunktidest. Liigutav oli Mari Lill teenijannana ning eriti üllatas Kersti Heinloo Norana. Olles näinud pea kõiki Heinloo rolle, julgen väita, et ta leidis seekord tõesti midagi uut – nulltasandi. Ta tegi Norana võimalikult vähe ja see mõjus võimsalt. Harukordselt täiusliku lavastuse eest tunnustas žürii tegijaid suisa neljas kategoorias: lavastaja Mehis Pihla nii vormis kui sisus terviklikult mõtestatud tööd, peaosas Kersti Heinlood, kõrvalosas Mari Lille, laureaaditiitli sai Kristjan Suits kontseptuaalselt kihilise stsenograafia eest. Terviklikult tugevas lavastuses mõistagi nõrku lülisid polegi: ka Lauli Otsari ja Jaan Rekkori osatäitmised väärivad tunnustust.Hendrik Toompere tõi Rakvere Teatri suvelavastusena Kolgaküla rahvamajas välja Taani klassiku Holbergi ""Miks Jeppe joob?""[39], mis oli üks särav ja maitsekas hetk üldiselt igavuse ja kommertsi vahel pendeldavas suveteatris. Lavastus saavutas auhinnanominatsioonid kolmes kategoorias. Pille Jänes vapustas oma kunstnikutööga: pisikesse traditsioonilisse külarahvamajja mahutati mets ja mõis. Näitlejatööde puhul hindas žürii taas partnerlust: Anneli Rahkema ja Eduard Salmistu erilise vungiga esitatud mängulisi, groteskseid rolle. Kahtlemata oleks auhinnaga esile tõstmist väärt ka Hendrik Toompere lavastajatöö – terviklikult maitsekas, üllatav ja täpne.Klassikalavastustest pakkus veel rõõmustava üllatuse Molière'i ""Naiste kool""[40]. Üllatus oli seda suurem, et tegemist oli Priit Strandbergi (peaaegu) esiklavastusega, millega ta nomineeriti ka auhinnale. Selle lavastuse kõikehõlmav märksõna oli rõõmus mängulisus. Ja see lähenemine tõi eriti võimsa näitlejahüppe sooritanud Karol Kuntselile meespeaosatäitja auhinna erakordselt detailse ja mängulise Arnolphe'i rolli eest. Lisaks ägedale mängumootorile, mis käivitas kõik näitlejad (kõrvalosalistena Karl Laumets ja Jaanus Tepomees ning meeldejääva rolli peamiselt silmadega loonud Linda Kolde Arnolphe'i kasvandik Agnèsina), pakkus intellektuaalset naudingut Maarja Meeru kunstnikutöö. Laval nähtu oli korraga nii sise- kui ka välisruum: selline lähenemine on sisulises kooskõlas barokiajastuga, mis küsis sisemise ja välimise ühtsuse järele ning tegi sisemise avalikuks. Seda ajastut huvitas näivus, millega tegeleb näidend ja lavastus ka sisu tasandil. Veel ühe kihi pakkusid seintel eksponeeritud tuntud maalide reprod (kunstikool Pallase õpilaste tööd), kus kujutati naisi läbi erinevate ajastute.Suurt klassikut Shakespeare'i lavastati mullu kahel korral: ""Windsori lõbusad naised""[41] Endlas ja ""Tõrksa taltsutus""[42] NUKUs. Kui oma eksalteeritud ekspressiivsusega võibolla nooremat publikut paeluv ""Tõrksa taltsutus"" on pigem erinevaid märgisüsteeme segav ja osast neist üle sõitev, siis Ingomar Vihmari lavastatud ""Windsori lõbusad naised"" on mitmekihiline, veidi brechtilikki, balansseerides meelelahutuslikkuse ja ühiskonnakriitilisuse vahel. Vihmari lavastustest meenus ""Windsori lõbusatele naistele"" kaasa elades veidi sarnaselt jabur ""Vedelvorst""[43]: 1980.–90. aastate riietusstiil, üle võlli groteskne mängustiil, samal ajal on kogu lavastus detailideni läbi töötatud.Eesti teatrite repertuaaris leiab alati vene klassikat. Tšehhovi tõlgendustele lisandus mullu vaid üks uuslavastus, traditsioonitruu ""Onu Vanja""[44] Rakvere Teatris. Visuaalse elamuse pakkus Maksim Gorki ""Päikese lapsed""[45]: meeldejääv oli Laura Pählapuu üle kogu lava valguv vaipa meenutav kujundus. See sisulisi aktsente lisav ja detailselt läbi mõeldud teostusega kujundus nomineeriti kunstnikuauhinnale. Muidu aga täitis ""Päikese lapsed"" näitlejaüliõpilastele pedagoogilist funktsiooni: suure lava suures töös said noored kokku kogenud Aleksander Eelmaa ja Ita Everiga.Pigem huvitava klassikakogemusena lisaksin siia ritta ka Bertolt Brechti 1944.-45. aastal kirjutatud ja seni veel Eestis lavastamata ""Kaukaasia kriidiringi""[46] Tiit Palu humanistliku sõnumiga lavastuses. Tegevus toimub ebamäärasel ajal Gruusias ning seiklused ja kannatused algavad, kui köögitüdruk Gruše (Marian Heinat) haarab kaenlasse kohaliku valitseja mahaunustatud beebi ning rändab sellega mägedesse. Eugen Tambergi esiletõusev, liigselt soleerivgi kujundus oli kogu lava kattev poolläbipaistev mäenõlv, mis andis näitlejaile rohkelt mänguvõimalusi, kuid lavastaja ja kunstnik polnud ehk kõiki loovaid võimalusi ära kasutanud. Lavastuses kõlas Gruusia helilooja Gija Kantšeli nauditav elav muusika, kuid muusikud pidid domineeriva kujunduse tõttu mängima lava taga. Meeskõrvalosatäitja kategoorias pälvis nominatsiooni Andres Mähar groteskselt välja mängitud ropu kohtuniku Azdaki rolli eest.Liikudes maailmaklassikast eesti klassika suunas, siis teatriühenduselt R.A.A.A.M. tuli mullu välja mitu eesti klassikal põhinevat lavastust. Suvine suurlavastus – Tammsaare ""Juudit""[47] – teostus Tallinnas Katariina kirikus, tulemuseks omapäraselt mitmes stiilis veiklev ekspressiivne teos. Nimiosas mängis Riina Maidre, kes pälvis dramaatilise ja Maidrele alati omase süvenemise ja detailitäpsusega loodud rolli eest naispeaosatäitja auhinna nominatsiooni. Elina Reinold teenijannana, krõnksus vanamoor Susannana pälvis naiskõrvalosatäitja auhinna. Tingimisi võib klassika kategooriasse paigutada ka järgmised tööd. Jaan Kaplinski 1974. aasta novellil põhinev ""Põgenik""[48] esietendus Villike teatritalu küünis Võrumaal, kus Kristo Viiding tegi intensiivse, kõiki meeli haarava rolli. R.A.A.A.M.-i juba arvestatava pikkusega monolavastuste rivvi lisas täiendust ka Juhan Smuuli tekstidel põhinev ""Kapten Mihkel""[49], kus Argo Aadli mind päriselt Muhu laevakaptenina ei veennud.Üks säravaim klassikalavastus sündis 2019. aastal väikeses VAT Teatris: lavastajana hüppe teinud Margo Teder tõi välja dramaturg Mihkel Seedri abiga tolmust puhtaks klopitud ""Kauka jumala""[50]. Sõnalavastuste žürii hindas saavutust erakordselt tugeva tervikuna, esitades lavastuse auhinnale suisa neljas kategoorias. Hinnati kompaktset ja vaimukat lavastajatööd, imepisikesse saali rohetava aasa loonud Pille Jänese kunstnikutööd ning Indrek Taalmaa vägevat esitust rahajõmm Mogri-Märdina. Auhinna pälvis naiskõrvalosatäitja Elina Reinold kahe vastandliku rolli eest: nii uusvaimsust kandva teadjanaise Anu kui ka Mogri-Märdi beibeliku, aga hakkaja Perenaisena. Tugevas tervikus aga nõrku lülisid ei esine, nii et ka teised näitlejad – Karolin Jürise, Meelis Põdersoo ja Ago Soots – tegid suurepärased osatäitmised.Peatüki pealkiri ""Inspiratsioon: klassika"" viitab klassika võimele saada tõukeks millegi tänases päevas olulise välja ütlemiseks. Eks klassika ole klassika mõistagi seetõttu, et see kõnetab lugejat-vaatajat ajastuüleselt. Klassikat lavastades tuleks vahest ehk erilise hoolega mõelda, mida öelda tahetakse. Põnevamad elamused tulidki neist klassikatõlgendustest, mis asetasid meie ette (kõver)peegli praegusest hetkest. Populaarne eesti nüüdisdramaturgiaTeatriaastale detailsemalt otsa vaadates toimub minu kui vaatajaga kummaline muutus. Kui igaõhtuselt teatripõldu kündes ehk publikutoolil istudes tundub pilt kuidagi ühtlaselt hägune – tasapaks, tahaks mõni öelda –, siis repertuaaripilti sisse suumides paistavad detailid. Ja sellelt suurendatud pildilt lehvitab erakordselt mitmekesine eesti dramaturgia. Ülevaatlikkuse huvides võib selle jagada kolmeks: a) tänapäeva inimesest ja tegemistest kõnelevad näidendid, b) Eesti ajaloo aineline dramaturgia, c) dokumentaaldramaturgia.Tänapäeva Eesti elukujutuse kategooriast leian tervelt 16 teksti, mille lavastustest paljud mind siiski ülemäära ei kõneta, jäävad naiivseks ja lihtsustavaks (näiteks Ott Aardami autorilavastus ""Toru. Krossides läbi elu""[51], Aidi Valliku ""Siin me oleme, tõde ja õigus""[52], Urmas Lennuki autorilavastus ""Made in China""[53], Tiit Palu autorilavastus ""Tere, kallis!""[54]). Üsna huvitav näide on Andres Noormetsa autorilavastus ""Lotomiljonärid""[55]. Noormetsa hindan ma üheks tugevamaks lavastajaks Eestis. ""Lotomiljonäride"" taotlus oli justkui ilmne (vastandada ""väikest inimest"" ja röövkapitalismi), kuid sisuliselt jäi töö mõneti trafaretseks, muutudes oma eksalteerituses tüütuks. Järgmisele tasandile jõudmiseks oleks vast võinud groteskivinti veelgi peale keerata. Pigem kaugeks jäid ka Karl Koppelmaa autorilavastused ""AV Maria""[56] ning ""sest meid on õpetatud madusid kartma""[57], kuid retseptsioonivaatluse järgi tunduvad need lavastused enim kõnetavat meessoost vaatajaid. Midagi neis siis ilmselt siiski on.Huvitava katsetusena mõjus Piret Jaaksi autorilavastus, lavastajadebüüt ""Ilusad inimesed""[58]. Lavastus ei moodustanud ehk sidusat tervikut, kuid tõi esile päris inimeste lugudest inspireeritud mitteklišeeliku lähenemise ilu teemadele. Küsimus ilu kohta esitati väga paljudest vaatepunktidest. ""Ilusad inimesed"" oli mullusest aastast ka üks väheseid postdramaatilise teatri näiteid, kus lavastuse ülesehituse printsiip ei ole narratiivne, vaid lähtub ideest, mõiste ""ilu"" avamisest erinevate nurkade alt.Postdramaatilise teatri näiteks võib tuua ka suhteliselt abstraktse suvelavastuse – Paide Teatri ""Eesti jumalad""[59], kus kasutati küll erinevatest allikatest pärit teksti, kuid lavastuses tõusid esile peamiselt ruumikasutus ja visuaalsed vahendid. ""Eesti jumalaid"" mängiti Vargamäel Tammsaare majamuuseumi põllul. Lavastaja Jan Teevet ja dramaturg Johan Elm on inspiratsiooniallikana kasutanud Tammsaare romaani ""Põrgupõhja uus Vanapagan"", kuid lavastus mõtiskles laiemalt eesti identiteedi olemuse ja selle otsimise üle, samuti oli selgelt tajuda tegijate mure maailma tuleviku pärast. Tekstiliselt kirjut lavastust hoidis koos ühtlane visuaalne käekiri: lavastaja Jan Teevet ja kunstnik Kairi Mändla on siin leidnud inspiratsiooni maalikunstist (Hieronymus Bosch), moekunstist (Alexander McQueen), samuti tsiteeriti tegevuskunsti ja performansiteatri suurkuju Jan Fabret. Taotluslikult mitte-narratiivne panoraamne lavastus oli pildiliselt lummav ning Eesti suveteatris unikaalne.Eesti ajalool põhinevaid lavastusi oli mullu erakordselt palju – suisa viisteist (üks neist küll mitte sõnalavastus, vaid ooper). Kui Eesti teatritegija tahab (eriti suvel) teatrit teha, siis leidub selleks ka sobiv tähtpäev!2019. aasta algul tähistati 100 aasta möödumist Saaremaa mässust. Näidendi ""Tasa, vaikselt sõudvad pilved ...""[60], mille pealkiri viitab mässust kõnelevale laulule, kirjutas Urmas Lennuk Kuressaare linnateatri tellimusel ning näitab see üht traagilisemat peatükki Eesti iseseisvuse teel. Mässuga läks kaasa üle 800 Muhu ja Saaremaa mehe, hukkus või hukati umbes 200 inimest. Traagiliseks teeb sündmuse ka fakt, et paljud mässajad ei pruukinud teadagi, mille poolt või vastu nad olid. Lavastus rääkis vähekäsitletud teemal ajalooliselt üpriski tõetruult, see tähendab vastavalt meie praegusele tõlgendusarusaamale. Lavastust vaadates sai mõtiskleda meie praeguste valikute ja seisukohtade üle, kuid kummitama jäi soov, et ajaloolisi teemasid saaks käsitleda ka nüüdisaegsemas vormikeeles.[61]Eesti lipu 135. aastapäeva tähistati Otepää linnamäel Erki Aule näidendiga ""Taevas, muld ja tulevik""[62]. Tulemus oli üllatavalt maitsekas. Käidi läbi olulised ajaloolised hetked – ärkamisaeg ja eestlus, Eesti Üliõpilaste Selts ja Eesti lipu saamislugu, lipu peitmise ohtlikud olud Nõukogude ajal –, mida põimiti kirglike inimsuhetega. Tulemuseks oli kaunis suveõhtu linnamäel loodusesse sulanduva kujundusega Maarja Pabunenilt ja ei mingit suveteatrile omast liigset jämedakoelisust.Loone Otsa vilkat sulge kasutati ära suisa mitme Eesti kultuuriloolise näidendi tarbeks: laulupeo 150. aastapäeva tähistati Tartus Raadil lavastusega ""Pidu tuli""[63], Jaan Tõnissoni 151. sünnipäeva puhul lavastati ""Üksi lehekuu põues""[64] ning ajaloo ja fantaasia – Richard Wagneri ja Johann Woldemar Jannseni toimumata kohtumise – pani Ots kokku Endla teatri suvelavastuseks ""Ihu paradiis""[65]. Otsa teatrile kirjutatud tekstid on aga laialivalguvad ja pealiskaudsed. Laulupeo juubelit kui suvele tooni andvat tähtpäeva tähistati veel ka Tartu Uue Teatri elamusliku kammerooperiga ""Emajõe ööbikud""[66].Koos Anu Tontsu, Rein Paku ja Ain Mäeotsaga oli Loone Ots ka üks Vanemuise 150. hooaja tähistamiseks mõeldud lavastuse ""W""[67] alusteksti autor. Siin kehtib klassikaline tõdemus, et mitu kokka rikuvad supi. Vanemuise juubelipidustustele sekundeeris Ugala, kes tähistas oma 100. hooaega lavastusega ""Kui me nüüd ei sure, ei sure me kunagi""[68] Liis Aedmaalt ja Laura Kallelt. Need kaks lavastust moodustavad omapärase paariku. Esimene suurejooneline, klišeelik ja laialivalguv, teine intiimsem, isiklikum, maitsekalt ajastutruu ja humoorikas.Asetades ajajoonele veel mõned aja- ja kultuuriloosse kindlalt ankurdatud lavastused, millega mingit tähtpäeva küll ei tähistatud, saame läbi kahe sajandi sirutuva rea. 19. sajandi kultuurilooga tegeleb Margus Kasterpalu lavastus ""Faehlmann""[69], autorid Madis Kõiv ja Vaino Vahing. Esimese maailmasõja aega läks eksistentsialistlikule rännakule Priit Pedajase lavastus ""Põud ja vihm Põlva kihelkonnan nelätõistkümnendämä aasta suvõl""[70], millega Pedajas jätkab Kõivu lavastamise traditsiooni ja mis tõi talle ka aasta parima lavastaja tiitli. Just Pedajas on lavastaja, kes žürii hinnangul oskab seda laadi mitmekihilise näidendi puhul tuua välja erinevad tasandid: nii perekondliku, sõjaga seonduva kui ka inimeksistentsi laiemalt puudutava. 1930. aastate Tartu tütarlastegümnaasiumis hargneb lahti Gerda Kordemetsa lugu ""Ööpiltnikud""[71]. See on täiskasvanuks saamise lugu, kus tegutsevad päriselt elanud pikantsed isikud, Eesti esimene pornofotograaf ja kõlvatute juttude autor.Ajajoont pidi edasi liikudes: Nõukogude aeg leidis kajastamist nii Eno Raua ""Etturites""[72] kui ka Kai Aareleiu ""Linnade põletamises""[73]. Mõlemad on õnnestunud tööd, mille eest lavastajad pälvisid ka tähelepanu. Auhinna nominatsioonini jõudnud Taago Tubina ""Etturid"" on lavastajalt taas suurepärane materjalileid, unustusehõlma vajunud romaani liigutav dramatiseering, mis käsitleb metsavendade elu sõjajärgsetel aastatel Eestis. Meeldejääva peaosa tegi Karl-Robert Saaremäe ning meeskõrvalosatäitja auhinna pälvis Martin Mill. Ka ""Linnade põletamine"" kuulub aasta sõnalavastuste tippu: lavastajaauhinna pälvis Priit Pedajas, kunstnikuauhinnale nomineeriti Pille Jänes ja naispeaosatäitja auhinna pälvis Teele Pärn. Suureks kasvamise lugu on asetatud nõukogudeaegsesse Tartusse, lavastatud liigutavalt ja maitsekalt.Ajajoone lõpetavad 1990. aastad, mis on ju ka nüüdseks ajalugu: seda ajastut avab vaimukalt ja valusalt Ott Kiluski setokeelne ""Kirvetüü""[74], näidend, mis pälvis 2017. aastal Eesti Teatri Agentuuri näidendivõistlusel esikoha ning 2019. aastal Kultuurkapitali näitekirjanduse aastapreemia. Ain Mäeotsa nauditavalt lõpuni minev groteskses stiilis lavastus ja Iir Hermeliini suurejooneline hüperrealistlik kujundus üllatasid oma mastaapsuses ja kindlakäelisuses. Paljudest vaimukatest näitlejatöödest pälvis meeskõrvalosatäitja auhinna nominatsiooni Andres Mähari Feliks. Unustamatu oli ka Veiko Porkaneni pidevalt umbjoobes Mürka. On ääretult lihtne mängida purjus inimene klišeelikuks, kuid Porkanen leidis pigem huvitava füüsilise dominandiga kohandumise.Dokumentaalteatrit tuvastasin 2019. aasta lavastuste hulgas vaid kuues. Kõik need on aga loodud põnevalt erineva fookusega.Stiilipuhas elu-, kultuuri- ja ajalooline dokumentaallavastus ""Minu Eesti vanaema""[75] sündis R.A.A.A.M.-i ja Narva Vaba Lava koostöös. Selles lavastuses avab Eesti juurtega Vene teatri- ja filminäitleja Julia Aug dokumentide abil oma perekonna loo. Aastatel 2010–2017 käis ta Eesti riigiga kohut, et tõestada oma Eesti kodakondsust. Kuigi tema vanavanemad olid Eesti kodakondsusega, andsid ja võtsid erinevad kohtunikud Julia Augile/-lt Eesti kodakondsuse. Nauditavalt selge joonega lavastuse puhul on omaette väärtus R.A.A.A.M.-ile omaselt põnev näitetrupp: Mirtel Pohla, Ülle Kaljuste, Laura Kukk, Jaak Prints ja Gert Raudsep.Omaeluloolise dokumentaallavastuse näitena üllatas Jaanus Rohumaa ""Vastuvõtt""[76], kus Rohumaa jutustas seiku oma elust, põimides neid ametlike vastuvõttude käitumisjuhistega. Tallinna Vabal Laval toimunud järjest avaneva ruumiga etendus laienes kontserdiks, luuleõhtuks ja suubuski lõpuks vastuvõttu. Omapärane hübriid püstijalakomöödiast, omaeluloolisest monolavastusest, kontserdist, luuleõhtust ja osavõtuteatrist, mis moodustas kokku päris nutika terviku. Isiku- ja ajalooline dokumentaallavastus on Andra Teede kirjutatud ""Hakkame, mehed, minema""[77] Gustav Ernesaksast, peaosas tegi meeldejääva rolli Gert Raudsep. Pigem postdramaatilise teksti tehnikaid kasutanud Teede suutis koos lavastaja Veiko Tubinaga luua puudutava teose üksikisikust ajaloo keerises, väikesest inimesest suures süsteemis. Kvaliteetsele esitusele suures Noblessneri angaaris andis palju juurde Hirvo Surva dirigeeritud Rahvusooper Estonia poistekoor.Omaeluloolise dokumentaalsusega mängis multimeediumlikus soololavastuses ""Elagu elu, mis põletab rinda""[78] Jarmo Reha – koostöös Prantsuse-Belgia lavastaja Armel Rousseliga. Reha rändas Jaapanisse, Senegali ja Indiasse ning Tallinnas Vabal Laval esitatud teoses nägime isiklikku rännakut peamiselt video vahendusel, kuid näitleja mängis ka performatiivse kohaloluga. Isikliku ja universaalsega tegelev lavastus põimis n-ö meheks kasvamise lugu üleilmsete ühiskondlike ja kultuuriliste probleemidega.Ühe linna ja elanike hetkepildistust pakkus Juri Kvjatkovski lavastus ""Lõhe/Pазлом""[79], mis esietendus Narva Vabal Laval ning põhineb Eesti ja Vene näitlejate tehtud intervjuudel Narva ja Ivangorodi inimestega. Näitlejate esitatud monoloogid puudutasid ka valusaid teemasid: kuidas näevad vähesed Narva alles jäänud eestlased vene mentaliteedi erinevusi. Mitmekesise identiteediga näitetrupp rääkiski laval kahes keeles: eesti keeles Piret Simson, Martin Kõiv ja Ott Kartau, vene keeles Jekaterina Novosjolova, Eduard Tee ja Dan Jeršov. Lavastus balansseeris mõtlemapanevalt nukruse ja huumori vahel. Väärtuseks kahtlemata Narva kui Eesti jaoks (mitte?)koha esile tõstmine.Identiteedi, aga ka ajaloo ja poliitikaga tegeles Eero Epneri ""traagiline gospel"" ""Anonüümne igatsus""[80], millega Delfi portaal tähistas 20. sünnipäeva. Alexela kontserdimaja suurel laval rullus lahti suurejooneline sümfoonia, kus Anu Lamp ja Sergo Vares ning noorte segakoor Vox Populi kandsid ette valikut viimase paarikümne aasta anonüümsetest kommentaaridest koos Erki Pärnoja ja Marti Tärni muusikaga. Eeroepnerlikus emotsionaal-ratsionaalses põimingus (mille kompositsioonitehnika meenutas lavastust ""Kodumaa karjed""[81]) kõlas anonüümne kommentaarium kogu oma ilus ja valus, peegeldusid Eesti elu tipphetked ja kaotused, igatsused ja kurbus. Märksõnad ""Veerpalu"", ""pronksiöö"", ""Lennart Meri"", ""vennad Voitkad"" olid kuulajale kui ajalift minevikku! Emotsionaalselt pakkus kompositsioon ekstreemset skaalat: alates hüüatusest ""Eestlasi on maailmas nagu tilk kust merre!"" kuni lootusrikka hõiskeni ""Eesti, sa elad veel!"". KokkuvõtteksKuidas on võimalik kokku võtta 69 artiklis mainitud lavastust? Enne kaleidoskoopilise rännaku läbimist oleksin ma kõnelenud puudustest: kus on särav uuendus? kus poliitiline teravus? Oli tunne, et puudu on seda ja teist. Kui aga sissevaadetega ülelend teatriaastast tehtud, siis selgus, et oleks silmakirjalik nuriseda. Kes jõudis lugemisrännakuga siiani, neile peaks olema selge, et on kõike. Eesti sõnateater ""teenindab"" väga laia vaatajate ringi. Eriti rohkelt pakutakse kõikvõimalikke kaasaegseid perelugusid, aga ei lavastata vaid angloameerika võidunäidendeid, vaid püütakse leida uusi autoreid ka laiemast maailmast. Leidub suurejoonelist, vaatemängulist klassikat, aga ka erinevaid vormieksperimente: veidi koosloomemeetodit, veidi dokumentaalteatrit.Püsib armastus Eesti vastu. Rohkelt näeme nii tänapäeva elu ja inimesi kirjeldavaid kui ka aja- ja kultuurilugu mõtestavaid lavastusi. Varasemaga võrreldes pole ehk autoriteater enam nii rohkearvuliselt esil, üpris sageli näitab see oma naiivsevõitu palet. Nuriseda võib, et kriitilist kommentaari ümbritsevale tegelikkusele kuuleb teatrilavalt alati liiga vähe, kuid ühiskonna ja inimese pärast südant valutavaid teatritegijaid meil siiski on. Püsivalt on näha reaalelu peegeldusi kas siis klassikatõlgendustena või dokumentaalses võtmes.Sõnateatriaasta 2019 näitas pöörast küllust ja mitmekesisust. Pärast 2020. aasta kevadel maailmas vallandunud tervishoiu- ja majanduskriisi pole miski enam endine. Seda ka ühiskondlike protsessidega paratamatult seotud teatrielus. Võimalik, et Eesti teatri külluseaasta 2019 ei kordu niipea. [1] Loe ülevaadet etenduskunstide aastast: Madli Pesti, Ühendkunstiteosed. Näiteid performatiivsest esteetikast eesti teatris 2019. aastal. – Teater. Muusika. Kino, 2020, nr 3, lk 27–38.[2] Siinses peatükis vaatlen lavastusi, mis on loodud pärast teist maailmasõda kirjutatud tekstide põhjal. Klassika alla paigutan lavastused, mis on loodud enne teist maailmasõda või sõja ajal.[3] Esietendus 05.10.2019 Endla teatri Küünis. Lavastaja Enn Keerd.[4] Daamid. Endla teatri koduleht, https://www.endla.ee/lavastused/daamid (14.04.2020).[5] Esietendus 13.04.2019 Tallinna Linnateatri Hobuveskis.[6] ""Kanti"" kujundus oli kunstnikuauhinna pälvinud Kristjan Suitsu üks seitsmest tähelepanu pälvinud tööst.[7] Esietendus 05.12.2019 Narva Vaba Lava teatrikeskuses.[8] Varem on näidendit lavastatud Theatrumis, lavastaja Lembit Peterson, esietendus 25.01.2013 Tallinnas Salme kultuurikeskuses.[9] Sundown Entertainmenti lavastus esietendus 30.06.2019 Rehe küünis. Lavastaja Vilja Nyholm-Palm. [10] Varem on näidendit lavastatud Merle Karusoo Ugala teatris, esietendus 15.04.1986.[11] Esietendus 02.03.2019 Tallinna Linnateatri Taevalaval.[12] Esietendus 26.01.2019 Vanemuise väikses majas.[13] Esietendus 13.09.2019 Rakvere Teatri väikses saalis.[14] Esietendus 07.12.2019.[15] Esietendus 14.09.2019.[16] Esietendus 19.01.2019 Tallinna Linnateatri Väikses saalis. Lavastaja Peeter Tammearu.[17] Esietendus 26.01.2019 Endla teatri Küünis.[18] Esietendus 06.04.2019 VAT Teatris. Lavastaja Karl Koppelmaa.[19] Esietendus 14.12.2019 Tallinna Linnateatri Väikses saalis. Lavastaja Artjom Garejev.[20] Esietendus 02.10.2019 Theatrumis.[21] Esietendus 12.04.2019 Vene Teatri suures saalis.[22] Koostöölavastus esietendus 18.01.2019 Vaba Lava Narva teatrikeskuses.[23] Esietendus 16.02.2019 Eesti Draamateatri suures saalis.[24] Esietendus 19.10.2019 Tallinna Linnateatri Taevalaval.[25] Esietendus 26.10.2019 Eesti Draamateatri suures saalis. Lavastaja Hendrik Toompere jr.[26] Esietendus 05.10.2019 Vanemuise Sadamateatris.[27] Kinoteatri esietendus 09.12.2019 Tallinnas Sakala 3 teatrimajas.[28] Esietendus 16.02.2019 Ugala väikses saalis.[29] VAT Teatri esietendus 27.09.2019 Kumu auditooriumis. Lavastaja Aare Toikka.[30] VAT Teatri esietendus 03.09.2019 Rahvusraamatukogu Tornisaalis. Lavastaja Katariina Unt.[31] Esietendus 05.10.2019 Karlova Teatris.[32] Esietendus 16.04.2016 Endla teatri Küünis.[33] Esietendus 23.10.2019 Endla teatri suures saalis. Autorid ja lavastajad Henrik Kalmet, Paavo Piik ja Paul Piik.[34] Esietendus 23.03.2019 Eesti Draamateatri suures saalis.[35] Esietendus 09.11.2019 Endla teatri Küünis.[36] Esietendus 29.03.2019 Eesti Draamateatri väikses saalis.[37] Kertu Moppel pälvis 2020. aastal Ants Lauteri nimelise auhinna, millega tunnustatakse kümmekond aastat teatris tegutsenud loovisikuid.[38] Vt ka Madli Pesti, Nukrad ja helged kummitused. – Sirp, 22.11.2019.[39] Esietendus 07.06.2019.[40] Esietendus 27.04.2019 Vanemuise Sadamateatris.[41] Esietendus 04.05.2019 Endla teatri suures saalis.[42] Esietendus 29.09.2019 NUKU teatri väikses saalis. Lavastaja Merja Pöyhönen.[43] Esietendus 01.06.2018 Endla teatri suures saalis.[44] Esietendus 04.10.2019 Rakvere Teatri suures saalis. Lavastaja Eili Neuhaus.[45] Eesti Draamateatri ja Eesti Muusika- ja Teatriakadeemia lavakunstikooli koostöölavastus esietendus 23.11.2019 Draamateatri suures saalis. Lavastaja Uku Uusberg.[46] Esietendus 23.02.2019 Vanemuise suures saalis.[47] Esietendus 13.06.2019. Lavastaja Airat Abušahmanov.[48] Esietendus 13.07.2019. Lavastaja Madis Kalmet.[49] Esietendus 21.09.2019 Tallinna Kammerteatris. Lavastaja Damir Salimsjanov.[50] Esietendus 14.11.2019.[51] Esietendus 22.03.2019 Ugala suures saalis.[52] Lutsu Teatri esietendus 13.06.2019 Põlvamaal Lutsu külas. Lavastaja Siim Maaten.[53] Esietendus 09.11.2019 Rakvere Teatri väikses saalis.[54] Esietendus 21.09.2019 Vanemuise väikses majas.[55] Esietendus 09.11.2019 Ugala suures saalis.[56] Kelmi Teatri esietendus 24.01.2019 Kanuti gildi saalis.[57] Kelmi Teatri esietendus 28.09.2019 Kanuti gildi saalis.[58] Esietendus 22.11.2019 Tartu Uues Teatris.[59] Esietendus 25.07.2019.[60] Esietendus 02.03.2019. Lavastaja Raivo Trass.[61]Loe lavastusest pikemalt: Madli Pesti, Kameeleonlik ajalugu. 1919. aasta Saaremaa mäss teatrilaval. – Sirp, 15.03.2019.[62] Esietendus 04.06.2019. Lavastaja Peep Maasik.[63] MTÜ Raadi Kultuurikoja esietendus 11.06.2019. Lavastaja Karl Laumets.[64] MTÜ TikerKultuuri esietendus 11.04.2019 Eesti Rahva Muuseumi teatrisaalis. Lavastaja Karl Sakrits. Laval Mihkel Tikerpalu.[65] Esietendus 05.06.2019 Pärnus Koidula muuseumi aias. Lavastaja ja teksti kaasautor Kaili Viidas. Lavastuse kunstnik Arthur Arula oli nomineeritud teatriauhinnale (sealhulgas ka kunstnikutööga Emajõe Suveteatri lavastusele ""Kadri"", esietendus 27.07.2019, lavastaja Andres Dvinjaninov).[66] Esietendus 07.06.2019 Tartu Uues Teatris. Libreto Rein Veidemann ja Leelo Tungal, helilooja Alo Põldmäe, lavastaja Ivar Põllu, kunstnik Kristiina Põllu.[67] Esietendus 16.11.2019 Vanemuise suures majas. Lavastaja Ain Mäeots.[68] Esietendus 30.11.2019 Ugala väikses saalis.[69] Esietendus 30.11.2019 Vanemuise väikses majas.[70] Autorid Madis Kõiv ja Aivo Lõhmus. Esietendus 27.04.2019 Eesti Draamateatri suures saalis.[71] ERMi Teatri esietendus 12.04.2019 Eesti Rahva Muuseumi teatrisaalis. [72] Esietendus 27.04.2019 Ugala väikses saalis.[73] Esietendus 09.11.2019 Eesti Draamateatri väikses saalis.[74] Vanemuise esietendus 27.06.2019 Tartus Kammivabriku sündmuskeskuses. [75] Esietendus 10.03.2019 Vaba Lava Narva teatrikeskuses.[76] Esietendus 11.10.2019 Vaba Lava Tallinna teatrikeskuses.[77] Ekspress Meedia lavastus esietendus 14.06.2019 Tallinnas Noblessneri valukojas.[78] Esietendus 11.09.2019.[79] Esietendus 18.09.2019.[80] Ainuetendus 26.11.2019. Lavastaja Eva Koldits.[81] Esietendus 21.02.2015 Teatris NO99. Jaak Prints pälvis monolavastuse esituse eest meespeaosatäitja aastaauhinna. "
err,12.08.2020 23:18,Jalgpall,https://sport.err.ee/1123183/tipneri-karikavoistlustel-pakkusid-kalev-ja-nomme-united-lausa-uheksa-vara,Tipneri karikavõistlustel pakkusid Kalev ja Nõmme United lausa üheksa vära,"Kadrioru staadionil peetud matši asus esiliigas mängiv Nõmme tänu Nikita Vassiljevile kuuendal minutil juhtima, kuid 12 minutit hiljem oli tablool juba Kalevi kaheväravaline eduseis 3:1. Karl Gustav Kokka tõi Nõmme 39. minutil ühe värava kaugusele, kuid Alger Džumadili tabamus andis vaheajaks kaheväravalise eduseisu siiski Premium liiga võistkonnale, kirjutab Eesti Jalgpalli Liidu kodulehekülg.Lars-Indrek Aigro tõi 55. minutil Unitedi taas vaid ühe värava kaugusele viigiseisust ning see seis püsis 82. minutini, mil täpne oli Tanel Tamberg. Lisaminutitel sai oma õhtu teise tabamuse kirja Eduard Golovljov, kes tegi lõppseisuks 6:3.Tegu polnud ainsa tippliigade võistkondade heitlusega, mis kolmapäeva õhtul palju väravaid pakkus, kui Vändra JK Vaprus – Tallinna FC Flora U-21 kohtumine pakkus juba avapoolajal seitse väravat ning lõppes 5:4. 0:2 kaotusseisu jäänud Vändra kaotas avapoolaja 3:4, kuid suutis teisel poolajal mängu enda kasuks kallutada tänu kahele täpsele penaltile.Tallinna FC Flora U-19 võistkond mängis samuti maha eduseisu, kui võõrsil jäädi Tartu JK Welcole lisaajal alla 1:2. Premium liiga võistkondadest pääses veel edasi JK Narva Trans, kes oli võõrsil 5:0 parem FC Vastseliinast.Teisipäeva õhtul jõudis järgmisse ringi ka Tallinna JK Legion, kes alistas rahvaliigas palliva FC Maksatranspordi 6:0. Viimsi JK – Maardu Linnameeskond heitlus läks lisaajale, kus esiliiga liider Maardu suutis vastase lõpuks 2:1 alistada. Sarnaselt Viimsiga esiliiga B-s palliv Keila JK oli võõrsil hädas III liigas palliva FC Hiiumaaga, kes alistati siiski lõpuks 4:3.Viimase kahe õhtu edasipääsejate sekka kuulusid veel Tallinna FC Pocarr, FC Kose, Raplamaa JK, Tallinna FC Hell Hunt, JK Pärnu Sadam ja Tallinna JK Piraaja.Järgmised karikavõistluste mängud peetakse kuu lõpus. "
err,17.02.2021 10:51,Kirjandus,https://kultuur.err.ee/1608112867/rein-veidemann-malle-salupere-on-justkui-kultuurilooline-hercule-poirot,Rein Veidemann: Malle Salupere on justkui kultuurilooline Hercule Poirot,"Mõnikord öeldakse, et see, mis ulatub kümnendisse enne sajandat, on väärt juba meeste puhul patriarhi, naiste puhul aga matriarhi tiitlit. Niisiis, kõnelgemgi Malle Saluperest eesti kultuuriloo matriarhina.Mida me teame tema elukäigust? See on olnud tulvil keerde, tõuse ja mõõnu, nagu ameerika raudteel. Sündinud metsniku peres, õppis Salupere Tartu õpetajate instituudis, oli aga küüditatud just avanemiseas, 18-aastaselt Siberisse Krasnojarski kraisse (1949 – 1957). Vabanenuna pidi alustama madalalt, töötades abitöölise ja maalrina Tartu autoremonditehases. Need kogemused, meeletu ülekohus ning sellest kasvanud tõe- ja õiglusjanu ning lihtsate tööinimeste saatus mõjutas temas vasakpoolse ilmavaate kujunemist.1958. aastal lõpetas ta õhtukeskkooli, õppis Tartu Ülikoolis vene filoloogiat 1962 – 1957, jätkas sealsamas aspirantuuris, kuid arvati välja poliitilistel põhjustel. 1974. aastal omandas lisaks psühholoogi-sotsioloogi eriala. Seejärel luges Salupere aastaid Eesti ajaloo kursust venekeelsele auditooriumile. Ta on olnud ka teadur ajaloo instituudis. On kirjutanud üle saja teadusartikli, aga tegutsenud ka kultuuriloolise valgustajana. 1990. aastate keskel pidas Salupere Eesti Raadios kolm aastat vestlussarja ""Silmaring"" eestlaste mentaliteedist läbi aegade. Salupere elutöö nurgakiviks on olnud suur ja sügavusi puudutav huvi Eestis elanud ja tegutsenud ajalooliste isiksuste vastu. Seejuures on ta olnud üks vähestest, kelle elulugude ja sündmuste tõenduspõhisus on tuginenud visal arhiivitööl. Usutluses, mida Salupere andis ERR-i kultuuriportaalile 2017. aastal ilmunud ja Kultuurkapitali suure tunnustuse pälvinud Koidula-monograafia puhul, kirjeldab ta oma teed Koidula ning tema isa Johann Voldemar Jannseni (monograafia Jannsenist ilmus 2006) varjatusest väljatoomisel niimoodi:
										Rein Veidemann. Ettepanek: eesti kirjanduse päev									""Kui inimene on juba nii vana, 87, siis on elu jooksul juuste alla ühtteist kogunenud. Mitmeid Koidula luuletusi teadsin peast juba kooli astudes, ka /Aino Kallase – R.V./ ""Tähelend"" oli meil kodus olemas ja loetud. Tõsisemalt hakkasin temast huvituma kaheksakümnendatel Ajalooarhiivis töötades, kui otsustasin kirikuraamatute abil kontrollida tema väidet oma täiseesti päritolust. Nii selgus Koidula 150. sünniaastapäevaks 1993, et tal oligi õigus: ka tema ema oli eestlane.""Seesama arhiivitöö viis Salupere Peterburi, kust ta leidis ning tõi avalikkusesse Koidula viimase näidendi ""Kosjaviinad"" originaalkäsikirja. Saksa keelest tõlgituna ja kommentaaridega varustatult ilmus see trükis eelmisel aastal. Koidulast edasi laienes uurimistöö ""rängalt laimatud"" Johann Voldemar Jannsenile. Malle Salupere sõnas, et jälle tekkis hulgaliselt nii-öelda kõrvalist ja varem käsitlemata materjali, nii et tundus hädavajalik ka see avalikkuse ette tuua. ""Paar edukat vastavateemalist artiklit andsid julgust täisbiograafia välja pakkuda."" 2001. aastal tõlkis ja kommenteeris Malle Salupere Jannseni noorpõlve päeviku, nn Pärnu päevikuna tuntuks saanud ""Diariumi"", millest ka minul on olnud hindamatut abi Jannseni-romaani ""Lunastatud"" (2020) kirjutamisel.Salupere on justkui kultuurilooline Hercule Poirot. Selle tulemiks – lisaks juba suurtele monograafiatele, tänu millele on olemas meil nii Jannsen kui ka Koidula kogu nende suuruses – on ka kogumikud ""Tõed ja tõdemused. Sakste ja matside jalajäljed nelja sajandi arhiivitolmus"" (1998), ""Kultuuriloolisi vaatlusi Tartu teljel"" (2012) ning mitmes trükis ja keeles ilmunud ""Tuhande aastane Tartu"" (esmatrükk 2004).Ma ei oska soovida nii väärikas eas eesti kultuuriloo matriarhile uusi ahteid töölauale. Küll aga loodan, et just terane vaim ja kirglik huvi eesti ja maailma asjade vastu toob ehk meie lugemisulatusse veel mõnegi Salupere artikli, sõnavõtu või kommentaari. Päev korraga! Carpe diem! "
err,04.05.2021 13:11,Elu,https://menu.err.ee/1608096589/djatlovi-kadunud-matkajate-musteeriumile-on-leitud-potentsiaalne-selgitus,Legend leidis kinnitust: Hiiumaa Ristna tuletorn pärineb Pariisist Eiffeli ateljeest,"Ristna tuletorni ja Eiffeli seosest pajatavaid legende on räägitud pikalt, ent seni polnud keegi dokumentaalselt kontrollinud, kas nendel juttudel ka tõepõhi all on. Arhitekt Indrek Laos asus aga infot koguma ning sai mitmest allikast kinnitust, et Ristna tuletorni näol on tegemist Eiffeli ateljee toodanguga.Leitust Eesti Kunstiakadeemias doktoritööd kirjutav Laos ütles ERR-ile, et ta suhtles sel aastal Zoomi vahendusel Eiffeli pärijate ühingu teadusnõukojaga, mille liikmed tegelevadki erinevate objektide ja Eiffeli tehase vaheliste seoste uurimisega.""Eraarhiivis on säilitatud Eiffeli tehase toodangu pikk loetelu ja tõenäoliselt Eiffel ise pidas arvestust oma objektide üle. See algab aastast 1867 ja ta on pidanud seda kuni 1889. aastani. Eiffeli torni valmimise järgselt enam sissekandeid ei ole,"" rääkis Laos, märkides, et Ristna tuletorni kohta on sissekanne vihikus olemas. Küll aga on Ristna asemel paberil kirjas Dagerort, sest just selle nime all teati Ristnat enne keelereformi. Hiiumaad nimetati toona aga Dagoks.  
				Nimekiri Eiffeli ateljee töödest
				Autor/allikas: Archives SETE (Société d’Exploitation de la tour Eiffel)
			""See objekt oli teadusnõukojale teada, aga seda sidet, et Dagerort Ristnaga seostub, nad ei osanud ise näha. See oli nende jaoks üllatus,"" tõdes Laos ja lisas, et Eiffeli toodangule viitas ka patendiameti arhiivist leitud metalltorni tehnoloogia kirjeldus ning dekoratiivsed elemendid, mis sarnanesid Eiffeli teistele töödele.""Tööstuslikus toodangus väga palju kaunistuselemente kopeeriti, sest neid valmistati masinlikult. Näiteks piirdeelemendid, aknaraamid, detailid jne,"" selgitas Laos, lisades, et sarnasusi võib märgata ka Eiffeli torni ja Ristna tuletorni dekoratiivsete elementide vahel.Välimus on aja jooksul muutunudRistna tuletorni tellis Tsaari-Venemaa valitsus eesmärgiga mereohutust tagada.""Kuna kaubateed läksid Eestimaa randadest mööda, siis mereohutuse tagamiseks oli siin kõige olulisem majakaid paigaldada. Sel ajal oli Prantsusmaal tehnoloogia kõige paremini arenenud ja nad olid selles mõttes maailma tipus,"" rääkis Laos, märkides, et prantslased olid oma tehnoloogia ka patentinud, mistõttu poleks teised ettevõtjad saanud samasuguseid lahendusi kasutada.Metallkonstruktsiooni detailid valmistati 1874. aastal Pariisis Gustave Eiffeli tehases, transporditi seejärel Hiiumaale ja pandi seal kokku. Aastate jooksul on tuletorni väljanägemine aga muutunud.  
				Ristna tuletorn enne esimest maailmasõda
				Autor/allikas: Indrek Laosi kogu
			""Ristna ei paista praegu selline metalltuletorn välja, sest ta on kaetud betoonsarkofaagiga. Seda tehti pärast esimest maailmasõda, 1921. aastal sõjakahjustuste likvideerimiseks. Seepärast on ta meile tänini nähtav raudbetoontornina,"" sõnas Laos.Laosi sõnul aitab Ristna tuletorni päritolu kinnitamine tuletorniga seonduvat rohkem väärtustada ja selgitada. Näiteks lükkab see ümber levinud loo, et 1871. aastal osteti tuletorn Pariisis toimunud maailmanäituselt. Maailmanäitust toona Pariisis tegelikult ei toimunudki.""Ühest küljest see purustab müüte ja legende, aga pakub asemele ühe tõe, mis on võib olla väärtuslikum kui need legendid,"" ütles Laos. "
err,24.04.2021 07:10,Majandus,https://www.err.ee/1608189814/saksamaa-tostab-tanavust-majanduskasvu-prognoosi,Saksamaa tõstab tänavust majanduskasvu prognoosi,"""Jaanuaris ennustasime kasvuks 3,0 protsenti. Praegused andmed näitavad, et see saab olema isegi veidi kõrgem,"" lausus Altmaier usutluses meediagrupile Funke. Euroopa suurim majandus kukkus 2020. aastal 4,9 protsenti, kui piirangud pandeemia ohjeldamiseks tabasid mitmeid sektoreid. Majandusministeerium kavatseb sisemajanduse koguprodukti uuendatud prognoosi avalikustada teisipäeval. ""On põhjust olla optimistlik,"" märkis Altmaier oodatust parematele näitajatele viidates.Ta tunnistas samas, et koroonavastased piirangud, mida Saksamaal kolmanda nakatumislaine ohjeldamiseks nädalavahetusel karmistatakse, on eriti rängalt tabanud sektoreid nagu jaekaubandus, toitlustus ja hotellid.Saksamaa majandus jõuab pandeemiaeelsele tasemele hiljemalt 2022. aastal, lubas Altmaier. Möödunud nädalal hoiatasid Saksa juhtivad mõttekojad, et praegune pandeemialaine pidurdab majanduse taastumist, kuid pakkusid tänavuseks kasvuks siiski 3,7 protsenti.  "
err,08.05.2020 11:47,Kergejõustik,https://sport.err.ee/1087563/pere-ja-kogukond-aitavad-eesti-tippjooksjat-koju,Pere ja kogukond aitavad Eesti tippjooksjat koju,"""Türilt pärit jooksumehe Olavi Allase Keeniast kojuaitamise toetamiseks kutsusime teid kaasa aitama. Lennupilet Euroopasse on nüüd reaalsem (üks variant on pääseda Nairobist Londonisse - küsitakse 1600 eurot otsa eest),"" kirjutab kogukonnaselts oma Facebooki leheküljel.""Transport riigi sees, edasiliikumine Inglismaalt ja muud takistused tuleb veel ületada. Perel on hea meel teatada, et vähemalt praegu on sellele teekonnale 31 toetaja kaasabil kate olemas (annetati 2200 eurot). Pere on väga-väga tänulik selle toe eest.""""Kohapeal on Olavil üsna raske oma majanduslikku olukorda ise parandada, kõige raskem ehk ongi olnud pigem abi paluda. Spordimehe enda pere on ka kogu võimaliku toega andnud endast parima ja teeb seda edaspidigi,"" jätkas Türi KONN.""Hetkel teatab pere soovist, et proovivad siit edasi ise hakkama saada. Veelkord kõiki jagajaid ja toetajaid tänades.""Mai lõpus 27-aastaseks saav Allase tuli eelmisel talvel kahekordseks Eesti sisemeistriks, kui võitis nii 1500 kui ka 3000 meetri jooksu. "
err,05.03.2021 21:03,Eesti Laul,https://menu.err.ee/1608132520/hendrik-sal-saller-kui-oeldakse-et-oled-negatiivne-on-positiivne-tunne,"Hendrik Sal-Saller: kui öeldakse, et oled negatiivne, on positiivne tunne","""Ettesalvestamine on tähtis ja vastutusrikas ehk see hetk, mida me hakkasime smilersiga tegema,"" ütles Sal-Saller ning lisas, et on tore.Tänavu ilma koroona kiirtesti tegemata suurhalli sisse ei pääse. Sal-Saller rääkis oma kogemusest. ""Tõmbas ukse peal jahedaks küll, kui pandi tikud ninna ja vaadati, kuidas värk on,"" rääkis ta. ""Aga istud oma minutid ära ja kui öeldakse, et oled negatiivne, siis on positiivne tunne.""Koroonaaeg on tema sõnul mõjutanud Smilersit samamoodi nagu teisi muusikuid. ""Smilers ei erine teistest muusikutest, kõigil on sama kehv seis ja ootame kannatamatult, et äkki muutub ja suvi saab olema tore. Millalgi peab see ikka lõppema ja midagi teha ei ole.""Homses Eesti Laul 2021 finaalis hoiab Sal-Saller pöialt Ivo Linna, Robert Linna ja Supernova loole ""Ma olen siin"". "
err,17.04.2021 09:05,Film,https://kultuur.err.ee/1608181162/arvustus-rosi-minimalistlik-sicario-on-naide-21-sajandi-dokumentalistikast,"Arvustus. Rosi minimalistlik ""Sicario"" on näide 21. sajandi dokumentalistikast","Striimimisportaalid on tulvil narkoteemadel tehtud sarju ja pikemaid filme. Võib ju eeldada, et pärast Vince Gilligani revolutsioonilist sarja ""Halvale teele"" (""Breaking Bad"", 2008-2013) ei saa ükski USA krimisari mööda narkoteemast ega Mehhikost, millest on ajaloo jooksul saanud Ühendriikide varimajanduse tunnustamata osariik.Peamiselt flirdivad loendamatud narkosarjad gängsterite elu säravama poolega - kallid autod, ilusad naised, määratul hulgal pappi, basseinidega villad ja tabamatus. Aga. Tahad sa päriselt ka teada, kuidas seda räpast äri aetakse ja kellele kuuluvad need säravad asjakesed tegelikult?Itaalia dokumentalist Gianfranco Rosi dokumentaalfilm ""El Sicario: Room 164"" (2010) annab sellele ootamatu ja ausa vastuse. Rosi filmi algpunkt on Charles Bowdeni 2009.aasta artikkel ""The Sicario: A Juarez Hit Man Speaks"" väljaandes Harper's Magazine. Rosi võttiski kaamera ette ajakirjanikule oma südant puistanud endise narkosõduri, 84 minuti pikkune dokument ""El Sicario: Room 164"" (2010) algab sellega, kuidas kehakas, musta riietatud mees katab oma nägu mitme võrklooriga, saavutades keskaegse timukaliku väljanägemise, istub pehmele nahktoolile, võtab põlvile joonistusbloki ja hakkab rääkima, illustreerides oma juttu skeeme joonistades ning numbreid ja sõnu kirjutades.Vaid mõned korrad lõikavad sellesse monoloogi kaadrid vaiksest Juareze linnakesest ja selle tänavailt, mis kuidagi ei väljenda kulissidetaguseid õudusi. Rosi ""Sicario"" on vapustav dokument ja südamest tulev pihtimus mehelt, kes on oma elu pühendanud alatu ja vääritu inimese ning inimvaenuliku süsteemi teenimisele. Narkokartelli palgasõdur, kes peab elu lõpuni elama inkognito ning kelle pea eest on välja pandud 250 000 dollarit, paljastab kartelli toimimise kuritegelikud skeemid ja meetodid.Vähe sellest, ta kirjeldab ka piinamisviise, millest ta ise on osa võtnud ning mis on toonud talle aastaid košmaare. Joonistega illustreeritud jutt selt nimetult kogult hakkab tööle peaaegu teatraalse tekstina, täites ettekujutuse tülgastuse ja ka põnevusega. Tänu jutustaja avameelsusele õnnestub Rosil edasi anda sõnum tavalise, niiöelda igava elu ilust, sellest, mida tähendab omada puhast südametunnistust. Filmi minimalistlik lahendus, kus kogu tegevus leiabki aset sümboolse tähtsusega ruumis, võimendab sõnumit.Ühtaegu on Rosi ""Sicario"" maffiafilm kogu oma eheduses, me ei näe siin veriseid dokumentaalkaadreid ega taaslavastusi pihtija elu võtmestseenidest, kuid tema monoloogis on karakteri areng ja karm lugu kurjategijate, kannatajate ning politseinikega, kes oma nime selles loos ei vääri. Juareze narkokartelli palgasõdur paljastab organiseeritud kuritegevuse haarde politseiakadeemiatest kõrgel seisvate riigiametnikeni, tehes uuriva ajakirjanduse eest ära üüratu töö.Rosi minimalistlik ""Sicario"" ongi näide XXI sajandi dokumentalistikast, ühelt poolt on see dokument, mis aitab kohtu ette tuua kurjategijaid ja lammutada narkoimpeeriume mitte ainult Ciudad Juarezes, ning teisalt on ""Sicariol"" vaieldamatult humanistlik väärtus selles peegelduvale ebainimlikkusele vaatamata. "
err,02.09.2020 18:49,Muuseumid,https://kultuur.err.ee/1130305/galerii-erm-tahab-rajada-viljandimaale-anu-raua-keskuse,Galerii: ERM tahab rajada Viljandimaale Anu Raua keskuse,"Eesti Rahva Muuseumi direktor Alar Karis ütles ERR-ile, et helilooja Arvo Pärt ja tekstiilikunstnik Anu Raud on Eesti kultuuriruumis võrreldavad suurused. Keskuse loomise idee ei tekkinud Alar Karisel aga tühja koha pealt, sest Anu Rauale kuuluv Kääriku talu on rahvakultuuri tutvustanud ja olnud loomeinimeste praktikabaas juba aastakümneid. ""Siin lähedal on Viljandi kultuuriakadeemia, siin on Eesti rahvakultuuri keskus, siin on pärimusmuusika keskus, koos Anu Raua keskusega looks see väga selge loomingulise õhustiku Viljandimaale.""Ajaloolises Heimtali vallakeskuses on erinevatele omanikele kuuluvaid honed: juba korrastatud vallamaja, kunagises koolimajas on muuseum, korda tegemist ootab seltsimaja ja metsavahimaja, taastamist vaestemaja. Päris uus hoone tahetakse püstitada aga loodavale püsiekspositsioonile. ""Minu unistus on kogu aeg olnud loomeinimeste maakeskus, mida ta ka paljude jaoks on,"" tõdes Anu Raud ja lisas, et sinna võiks tulla unistama, maalima, joonistama, viiulit mängima või mistahes loomingulist tööd tegema. ""Ja ka akusid laadima selle tulevaseks tegemiseks.""Kõik vajalikud tööd loodetakse Anu Raua Keskuses ära teha 2,6 miljoni euroga. Anu Raud lubab enda nimelise keskuse käsutusse anda ka oma kodutalu ja kunstikogu.  Ülekande alguseni jäänud Ülekanne on lõppenudOTSEKopeeri HTML kood.Jaga 12   00:00 / 00:00LiveLaadimine   "
err,17.06.2020 19:15,Raadiouudised,https://www.err.ee/1103084/helme-hinnangul-pole-erjk-aus,Helme hinnangul pole ERJK aus,Anett Peel kuulas riigikogu infotundi. 
err,29.04.2021 13:28,Tennis,https://sport.err.ee/1608194857/tiitlikaitsja-sai-madridis-hooaja-avavoidu-sveitslanna-paastis-kuus-matspalli,"Tiitlikaitsja sai Madridis hooaja avavõidu, šveitslanna päästis kuus matšpalli","29-aastane hollandlanna kohtus turniiri avamängus alles 15-aastase Andorra mängija Victoria Jimenez Kasintsevaga ja alistas mulluse juunioride Austraalia lahtiste võitja 65 minutit kestnud mängu järel 6:4, 6:0.Sealjuures on see Bertensile alles hooaja esimeseks võiduks WTA karussellil, sest Madridi turniiri tiitlikaitsja langes avaringis konkurentsist nii Miamis, Dubais kui Dohas.Šveitslanna Jil Teichmann (WTA 40.) pidas võimsa lahingu neljanda asetusega Elina Svitolinaga (WTA 5.), seljatades ukrainlanna lõpuks 2:6, 6:4, 7:6 (5). Sealjuures jäi Teichmann otsustavas setis 1:5 kaotusseisu ja päästis enne kahe ja poole tunniga teenitud rasket võitu kuus matšpalli, neist neli kaheksandas geimis.Endine esireket Angelique Kerber (WTA 26.) sai 7:6 (5), 6:1 jagu tšehhitarist Marketa Vondroušovast (WTA 21.).Eesti esireket Anett Kontaveit (WTA 29.) kohtub reedel avaringis serblanna Nina Stojanoviciga (WTA 88.). "
err,19.06.2020 21:51,Eesti,https://www.err.ee/1104440/kunagi-laialt-levinud-raudnogest-ahvardab-haabumine,Kunagi laialt levinud raudnõgest ähvardab hääbumine,"Keskkonnateadlikud aiapidajad muretsevad, et nii taimerammuks kui ka kahjurite peletajaks sobiv kõrvenõges on kuhugi kadumas. Kunagine tüütu umbrohi on nii hinnas, et juba jagatakse aiandusajakirjades soovitusi, kuidas seda ladvapistikust paljundada.""Meil on Eestis kaks erinevat taime. On kõrvenõges, suur ja mitmeaastane, kasvab hästi vegetatiivselt. Temaga on meil Eestis endiselt väga hästi, võib-olla on ta viimastel aastakümnetel muutunud sagedasemaks,"" rääkis botaanik ja Eesti Looduse peatoimetaja Toomas Kukk.Küll aga on botaaniku sõnul tõeliseks harulduseks saanud aiamaadel kasvav üheaastane raudnõges, mille tunneb ära väikeste lehtede, aga mis veelgi olulisem - eriti valusa kõrvetuse järgi.""On näha, et neid kohti, kus me oleme viimase viie aasta jooksul suutnud leida, on vähem kui oli 20 aastat tagasi, kusjuures me oleme seda taime seejuures eraldi otsinud,"" iseloomustas Kukk raudnõgesega seotud muresid.
										Paljud levinud aialilled pärinevad maailma vanimast taimekooslusest									Kuke sõnul on raudnõgese kadumisel väga lihtne põhjus: tegu on tüüpilise aiamaataimega, aga tänapäeval on peenarde asemel pügatud muru, heal juhul paar ilutaime või mõni puu. Kuigi raudnõges on muutunud Eestis tõeliseks harulduseks, ei pea Kukk tema kaitse alla võtmist mõistlikuks.""Looduskaitse maine meil ongi võib olla sihuke, ei ole kõige parem alati, ja kui me nüüd hakkaksime nõgest kaitsma, siis see...,"" sõnas Kukk.Pealegi ei suudaks kaitse alla võtmine taime levikut parandada. Selleks on vaja, et jätkuks tavapärane potipõllundus, et aedades oleks nii köögiviljataimi kui ka umbrohtu.Tallinna botaanikaaia peadendroloogi Olav Abneri sõnul pole raudnõges ainus umbrohi, mis Eestis on kadumas. Väga haruldaseks on muutunud harilik nisulill ehk äiakas, samuti on jäänud vähemaks põld- ja rukkiluste ning kassinaeri kasvukohti. Ka rukkilillest on väljaspool koduaedu saanud haruldus. Kadunud umbrohtude asemele aga tulevad uued liigid.""Kokkuvõttes võib öelda, et see liikide hulk on enam-vähem sarnane. Meil on hästi palju juurde tulnud Pärsia mailast, veel sajand tagasi tema leidmine oli peaaegu sündmus ja ületas uudisekünnist, praegu ta on peaaegu kõikidel põldudel ja aedades,"" ütles botaanik Kukk.Päris umbrohuvabaaeda botaanik mõistlikuks ei pea, sest mitmekesine taimestik näitab, et aiamaad on haritud loodussäästlikult, ilma herbitsiide kasutamata. "
err,03.09.2020 10:04,kultuur,https://kultuur.err.ee/1130481/sirbis-lahis-ida-mets-ja-riik-musta-lipu-valguses,"Sirbis: Lähis-Ida, mets ja riik, musta lipu valguses","MIHKEL MÄRTENS: Lähis-Ida meediauuringute kirju maailm Suur osa MEMRI tegevusest seisneb tagurlike ning antisemiitlike seisukohtade kajastamises. Lugematul hulgal on tõlgitud islamivaimulike sõnavõtte, kus siunatakse juute ja homoseksuaale ning õigustatakse naistevastast vägivalda Lähis-Ida meediauuringute instituut (Middle East Media Research Institute – MEMRI) on 1997. aastast tegutsenud Washingtonis baseeruva peakontoriga mõttekoda, mille eesmärgiks on vahendada Lähis-Ida meediaruumi Lääne huvilistele keelebarjäärist hoolimata. MEMRI avaldab ingliskeelseid tõlkeid nii araabia-, pärsia-, urdu-, puštu- kui türgikeelsetest telekanalitest, ajalehtedest ning populaarsetest sotsiaalmeediakanalitest. MEMRI tõlked ja kokkuvõtted võivad esmalt paista komöödiasaatena. See ei ole aga mõttekoja eesmärk.  + Kommentaar HILLE HANSOlt: Lähis-Ida on infosõdade, kallutatud uudiste ja laimu levila  ASKO LÕHMUS: Metsapoleemika neljas aasta: aeg rääkida riigist Metsanduse ühiskondlik kokkulepe jäi sündimata, sest poliitiline konjunktuur ja RMK valisid metsapoleemikas puidutööstuse poole.  Avalikku väitlust Eesti metsa saatuse üle kutsutakse selle ägeduse tõttu üha sagedamini metsasõjaks ja käibel on mitu ajaarvestust. Peeter Ernitsa meelest käib juba kolmas metsasõda riikliku iseseisvuse taastamise järel. Metsapoliitika praegune puhastustuli on igatahes eelmistest palju põhjalikum. Mäletan, et pärast avangut 2016. a sügisel keskkonnaühenduste kampaanias ennustati meedia metsahuvile umbes nelja elukuud. Sellest on saanud neli aastat pidevat kõneainet, mis haarab inimese ja ümbritseva looduse suhteid järjest laiemal rindel. Hakkan harjuma, et sügiseks tasub köita metsapoleemikast oma vihk, mis lõigatud nii akadeemilise pilgu, osalemiskogemuse kui ka meediavaatluse sirbiga. Ent kui varasemaid aastaid kokku võttes olen läbi saanud sündmuste ja meedia jooksvate nopetega, siis eelmisel aastal kippus tihedas väitluses sisu asemel settima esmamulje. Seepärast vaatasin olukorra hindamiseks päevamärkmete kõrval ka juhuvalimit, kuhu võtsin Google'i otsingust ""Eesti+mets"" iga kuu 20 esimest meediavastet. Soovitan enesekontrolli teistelegi, kes metsakäsitlusi üldistada püüavad, sh meediaproffidele, nagu Raul Rebane. Võite üllatuda!  MICHAL WIEZIK: Mille peaks rohelepe metsade heaks tagama? Meil on hädasti vaja mõista, et mets ei ole lihtsalt puiduvabrik ja paik, kus hobi korras jahil käiakse. Mets on tipptasemel looduse looming. Mets on tuhandete seoste võrgustik. Komplekssusest tuleneb kõik see, mis metsa on kätketud – stabiilsus, tootlikkus, kohanemisvõime, sitkus, mitmekesisus ja ilu. Me ei suuda ikka veel mõista, kui keerukas on see süsteem.   EDUARD PARHOMENKO: Ruumi saatusest Madis Kõivu maalidel Kõneldud ja mõteldud Madis Kõivu maalinäituse puhul Tartu ülikooli humanitaarteaduste õppehoone trepigaleriis See nüüd siin peaks olema kuues Madis Kõivu maalide näitus. Ei mõista kosta, kas on olnud rohkem, kuid need on aset leidnud kohvikutes, õppehoonetes, intiimsemates galeriides. Oma emalt olen kuulnud näitusest, mille korraldas Tartu Kunstiühing KÜ-galeriis 1993. või 1994. aastal. See väljapanek oli Kõivu enda koostatud. Järgmine toimus Tartu kõrgemas kunstikoolis millalgi aastatuhandevahetuse paiku. Selle juurde käib lugu, kuidas kunstikooli väravas ei tahtnud valvur Madis Kõivu tema eripärase olemise tõttu lasta oma maalide väljapanekut vaatama.   JOONAS KIIK: Musta lipu valguses Christopher Nolani isikupära põhiallikad on film noir, ratsionaalne loogika ja radikaalne skepsis. Mida aeg edasi, seda rohkem on ta neist allikaist eemaldunud. Meile meeldib kõike kaheks jaotada. Ülal ja all, parem ja vasak, keskus ja perifeeria, külm ja kuum, liberaalsus ja konservatiivsus. Tihti kirvetöö, ent see-eest lihtne, kiire ja käepärane. Ainult lihtsustav modelleerimine lasebki ju inimese napil arul maailma otsatu mitmekesisusega reaalajas toime tulla. Vastandpaarideks hakkimine on tõhus ja viljakas valem, eriti kui paare edasi paaritada väärtushinnanguliste dihhotoomiatega nagu oma ja võõras, hea ja halb või õige ja väär.   Mare Müürsepp: Mütopunk heiskab purjeCatherynne M. Valente ""Lugu tüdrukust, kes purjetas ümber Haldjamaa omatehtud laevaga"" väärib esiletõstu ühe ereda õiena meie tõlkekirjanduse rikkalikul lilleaasal.Laste- ja noortekirjanduse tõlkimine on meil hakanud käima üsna kärme sammuga. Vanemate põlvede kultusteostel on kulunud aastakümneid eestikeelse vahenduseni: ""Karupoeg Puhh"" ilmus aastal 1926 – eesti keeles 1968, ""Pipi Pikksukk"" vastavalt 1945 ja 1968, ""Lõvi, nõid ja riidekapp"" 1950 ja 1995, ""Kääbik"" 1937 ja 1977. Seega pole teos ületanud üksnes keele- ja kultuuripiiri, vaid saabunud ka eelmisest või üle-eelmisest ajastust, mistõttu võib selle tähendus olla algupärandiga võrreldes tugevas nihkes. TARMO PIKNER: Mis jääb linnadevaheliste kiirete ühenduste vahele?  Nüüd peab uurima, kuidas kohandada praegust infrastruktuuri mugavamate ühenduste saavutamiseks ning mida ollakse valmis ohverdama. Kiirraudtee Tallinnast Kesk-Euroopa pealinnadesse kütab kirgi ja kutsub tuliselt arutlema. Üha rohkem võimendub avalikus sfääris seisukoht, et raudtee realiseerub igal juhul ning praegused arutelud ei muuda selle peamist trassi. Kusagil toimub maade võõrandamine ning planeeritakse ehitust varustama hakkavaid kaevandusi. Selle protsessi iseloomustamiseks sobib igati planeerimise ratsionaalsus, mille abil püütakse eesmärki igati kaitsta, sest järjest raskem on loobuda juba kord seatud poliitilistest eesmärkidest ja tehtud tööst. Siinkohal sooviksin arutelusse tuua mõned aspektid näitamaks, et selline megainfrastruktuuride ja kiirete ühenduste ihalus ei ole ühiskonnas tekkinud üleöö, vaid iseloomustab üldisemat suundumust.  LIINA ALLIKAS-PÜRN: Suvekodu Lahemaal Linnakära eest põgenetakse küll mere äärde, kuid rannaküla liikumisviis kipub ikkagi olema autokeskne ja naabritega ei suhelda. Transpordi ja kommunikatsioonivahendite areng ning nende laialdane kasutus on muutnud arusaamist nii ajast kui vahemaadest, samuti ruumitaju. Need kohad, mis olid enne kaugel, on nüüd lähedal. Parem majanduslik olukord ja tehnoloogia areng on suurendanud inimeste mobiilsust, mis omakorda võimaldab valida elamiseks, töötamiseks ja vaba aja veetmiseks sobivaid kohti. Aegruumilised muutused mõjutavad inimeste liikumismustreid ja seaduspärasusi. Ühiskonna arenguga kaasnevad muutused kajastuvad väärtushinnangutes ja eelistustes. Väärtused juhivad sageli inimeste käitumist ja vajadusi.  Kõik pildid peaksid olema võrdsed Jevgeni Zolotko: ""Raske on valida tähtsat, aga veel raskem on valida seda, mis ei ole tähtis."" Tartu kunstimuuseumis on 27. septembrini avatud näitus ""Vaikiv""  – vaade vaikimise eksistentsiaalsele ja poliitilisele mõõtmele. Jevgeni Zolotko ja Eero Epner on projekti kuraatorid, Zolotko ka näituse keskse video- ja ruumiinstallatsiooni autor. 13. augustil näituse raames peetud vestlusringis avasid kuraatorid-kunstnik väljapaneku tagamaid, neid küsitles kunstiteadlane Maria-Kristiina Soomre.  VAHUR AABRAMS: Tunnismärgid kadunud maast Setomaast on tänapäeval saanud uue haldusüksuse ametlik nimi. Nüüd, mil see vajutatakse templina ka kõikvõimalike dokumentide alla, kaasneb selle sõna kasutusega ka paratamatult teatav sundus. Petserimaa sõnaga toimub viimasel ajal midagi huvitavat. Selle tähendus muutub. Kõnekeeles olin märganud seda juba mitu aastat. Must valgel torkas muutus mulle esmakordselt silma eelmisel suvel, kui Postimehes ilmus kolmest artiklist koosnev sari eluolust Petseri rajoonis.i Autor Jaanus Piirsalu kasutab neis südamlikes artiklites Petseri rajooni tähenduses enamasti Petserimaa sõna. See on seal lihtsalt Petseri rajooni sünonüüm. Et ma olin harjunud mõtlema Petserimaast kui omaaegsest Eesti maakonnast, mis 1918. aastal loodi ja 1945. aastal likvideeriti ning Vene NFSV ja Eesti NSV vahel ära jagati, olin lugedes algul segaduses. Siis taipasin, et Petserimaa tähendus on muutunud. Muutunud ei MELE PESTI: Pilk Berliinist VII. Metssiga Elsa ja tema kodulinn Augusti alul läbistas maailma meediat komeedina lõbus foto. Kogukas saksa nudist ajas taga metssiga, kel joostes rippus hambus kollane kilekott härra sülearvutiga. Statistidena olid pildil näha ka metssea põrsad, kes toimuvale kaasa elasid, ja paar rannalinal istuvat suvitajat, kes naerul näoga vahvast võidujooksust telefoniga pilte klõpsisid. Nagu tänapäeval ikka: kus häda näed laita, seal pildista ja postita.  ArvustamiselInese Zandere ""Tuhatnelja edasi!"" ja Anete Melece ""Kiosk"" Tallinn Music WeekXVI Tallinna kammermuusika festival ja noorte klassikalise muusika festival ""Kratt""Vana Tallinna galaRiia II nüüdiskunsti biennaal RIBOCA 2näitus ""Suvila. Puhkamine ja arhitektuur Eestis 20. sajandil""näitus ""Vaikiv""2 × Supersonicumi ""Poeesia ja vägivald""Misanzeni ""Sõsara sõrmeluud""dokumentaalfilm ""Banksy. Lindprii kunsti tõus""   "
err,21.09.2020 13:03,Välismaa,https://www.err.ee/1137590/el-tahab-suuremaid-volitusi-it-hiiglaste-ohjeldamiseks,EL tahab suuremaid volitusi IT-hiiglaste ohjeldamiseks,"Euroopa Komisjoni esitatud kava näeb ette õiguse sundida tehnoloogiahiidusid oma äri tükeldama või müüma mõnesid nende Euroopas tegutsevaid harusid, kui suurkompaniide turupositsioon võib ohustada tarbijate või nende väiksemate rivaalide huve, kirjutas leht pühapäeval.Komisjoni enne aasta lõppu esitatav digiteenuste uute reeglite (DSA) ettepanek suurendaks ka sotsiaalmeedia vastutust nende platvormidel esitatava sisu suhtes.Euroopa Komisjoni siseturu volinik Thierry Breton rääkis intervjuus FT-le, et kavandatavad abinõud, mida rakendatakse ainult äärmuslikus olukorras, lubaksid üldse eemaldada suuri tehnoloogiagruppe Euroopa Liidu ühisturult.Lisaks kavatseb Komisjon teha ettepaneku luua reitingusüsteem, mis lubab avalikkusel ja ettevõtete osanikel hinnata firma käitumist maksude maksmisel ja selle suhtes, kui kiiresti nad võtavad maha ebaseadusliku sisu, edastas FT, mida vahendas Luxembourg Times.Bretoni sõnul tähendaks ettevõtete tegevus, millega nad takistaksid tarbijatel platvorme vahetada või sunniksid kasutama ainult ühte teenust, sanktsioone nende suhtes.Suured tehnoloogiahiiud on surve all ka mujal maailmas. Nii saab Ühendkuningriigis loodav uus järelevalveasutus õiguse trahvida selliseid firmasid ilma kohtu otsuseta nagu see praegu on võimalik. Ameerika Ühendriikides peavad aga suured tehnoloogiafirmad nagu Amazon ja Facebook veenma Kongressi, et nende tegevusel on ka muud kaalutlused kui ainult kasumiteenimise huvi. "
err,24.08.2020 10:37,Jalgrattasport,https://sport.err.ee/1126795/janika-loiv-tuli-sloveenias-kolmandaks,Janika Lõiv tuli Sloveenias kolmandaks,"""Sõit algas minu jaoks väga hästi. Stardist sain esimesena minema ning vedasin kogu gruppi. Esimese ringi lõpuks olime jäänud kolmekesi ette sõitma - mina, Yana Belomoina ja Tanja Zakelj. Suurema osa ajast vedasin meie kolmest rongi mina,"" rääkis Lõiv.""Vahepeal üritati äraminekuid teha, aga kuna rada oli kiire, ei pääsenud keegi minema. Püsisime koos kuni eelviimase ringini, aga seejärel lõhkusin mina esirehvi. Tehnilisse punkti oli veel omajagu maad minna, aga kuidagi ma sinna lõpuks jõudsin. Kui jooks sai vahetatud, olin juba kahest esimesest mitme minuti jagu taga ja hoidsin lihtsalt oma kolmandat positsiooni,"" meenutas Lõiv sõitu.Janika Lõivu järgmine start on Tšehhis Brnos 29. augustil. "
err,15.08.2020 08:22,Tennis,https://sport.err.ee/1124242/serena-williams-kaotas-veerandfinaalis-maailma-116-reketile,Serena Williams kaotas veerandfinaalis maailma 116. reketile,"Williams jäi veerandfinaalis üllatuslikult alla kaasmaalanna Shelby Rogersile (WTA 116.), kes võitis üle kahe tunni kestnud matši 1:6, 6:4, 7:6 (5). Teises setis sai Rogers otsustava murde viimases geimis, realiseerides kolmanda murdepalli. Otsustav sett läks kiiresse lõppmängu, kus Williams asus 3:1 juhtima, kuid Rogers võitis siis neli punkti järjest, minnes 5:3 ette ja võites lõpuks 7:5.Viimati kaotas Williams mängijale, kes oli edetabelis esisajast väljaspool, rohkem kaheksa aastat tagasi ehk Prantsusmaa lahtiste avaringis, kui jäi alla Virginie Razzanole, enne seda aga 2005. aastal Pekingis hiinlanna Sun Tiantianile.Pikalt põlvevigastuse käes vaevelnud ja 2018. aasta kevadel lõpuks operatsioonil käinud Rogers kuulus varem maailma edetabelis 50 parema sekka, tänu Lexingtonis poolfinaali jõudmisele tõuseb ta tagasi esisaja sisse.Poolfinaalis läheb Rogers vastamisi šveitslanna Jil Teichmanniga (WTA 63.), kes alistas 6:2, 6:4 kaitstud edetabelikohaga põhitabelisse pääsenud ameeriklanna CiCi Bellise (WTA 302.).Tabeli teisel poolel jätkas võidumarssi 16-aastane Coco Gauff (WTA 53.), kes sai ligi kaks tundi kestnud matšis 4:6, 6:4, 6:1 jagu turniiril 8. asetatud tuneeslanna Ons Jabeurist (WTA 39.).Poolfinaalis kohtub Gauff teise ameeriklanna Jennifer Bradyga (WTA 49.), kes oli kindlalt 6:1, 6:2 üle tšehhitar Marie Bouzkovast (WTA 48.). "
err,30.10.2020 08:17,Majandus,https://www.err.ee/1153184/toostustoodangu-maht-vahenes-aastaga-kaks-protsenti,Tööstustoodangu maht vähenes aastaga kaks protsenti,"Tööstuse kolmest sektorist vähenes toodang töötlevas tööstuses kaks, energeetikas viis ja mäetööstuses kaheksa protsenti.Statistikaameti analüütik Helle Bunder tõi välja, et töötleva tööstuse harudest võis rohkem kui pooltes täheldada mahu vähenemist. ""Suurema osatähtsusega tööstusharudest kahanes kõige enam metalltoodete ja ehitusmaterjalide tootmine. Toodang suurenes aga arvutite ja elektroonikaseadmete ning elektriseadmete tootmises, samuti puidu töötlemises,"" täpsustas Bunder.Töötleva tööstuse toodangust 69 protsentimüüdi välisturule, ekspordi osa sellest oli suurim arvutite ja elektroonikaseadmete tootmises.Korrigeerimata andmetel kasvas toodangu müük ekspordiks võrreldes eelmise aastaga kuus protsenti, kuid siseturule müük kahanes neli protsenti.Sesoonselt korrigeeritud andmetel toodeti septembris võrreldes augustiga nii tööstuses kokku kui ka töötlevas tööstuses üks protsent rohkem toodangut.Energeetika valdkonnas vähenes elektri tootmine koguseliselt (MWh) võrreldes eelmise aasta septembriga ühe ning soojuse tootmine 10 protsenti. "
err,13.01.2021 18:15,Premium liiga,https://sport.err.ee/1608072421/nomme-kalju-tanavu-hiiu-staadionil-ei-mangi,Nõmme Kalju tänavu Hiiu staadionil ei mängi,"""Sõltume jalgpalliliidu ja Tallinna linnaga sõlmitud kokkuleppest, kus on otsustatud, et Hiiu staadion läheb 2021. aastal renoveerimisele. Sinna tuleb uus staadionihoone,"" rääkis Kalju president Kuno Tehva Soccernet.ee-le.""Kuigi konkreetset kuupäeva, millal Hiiul tööd algavad, veel paigas pole, oleme planeerinud tänavused kevadised ja sügisesed kunstmuruvoorud Sportland Arenale ning suvised mängud Kadrioru staadionile.""Kalju koduareeniks oleva Hiiu staadioni renoveerimine on üks osa kokkuleppest, mille Eesti Jalgpalli Liit sõlmis eelmisel aastal Tallinna linnaga ja millega klaariti ära Lilleküla staadioni rajamisprotsessi käigus staadioni toonasel omanikul ja arendajal FC Floral kohaliku omavalitsuse ees tekkinud 1,6 miljoni euro suurune võlg.""Tahame esimesel võimalusel Nõmmele naasta. Aga siis juba uuele staadionile, mis oleks kogu klubile väga suur asi, sest viib meie klubilise ja jalgpallilise tegevuse hoopis uuele tasemele,"" lisas Tehva.Loe pikemalt portaalist Soccernet.ee. "
err,11.05.2020 11:40,Jalgpall,https://sport.err.ee/1088294/hispaania-korgliiga-loodab-jatkata-12-juunil,Hispaania kõrgliiga loodab jätkata 12. juunil,"Kõik Hispaania kõrgliiga ja esiliiga klubi hakkasid eelmisel nädalal mängijatele koroonaviiruse teste tegema ning mitmed meeskonnad, sealhulgas valitsev meister Barcelona, on alustanud individuaaltreeningutega, mis on teine etapp neljafaasilisest liiga taaskäivitumise kavast.""Ma tahaks, et hooaeg jätkuks 12. juunil, kuid peame olema mõistlikud. See ei sõltu vaid jalgpallist, vaid tervest ühiskonnast – peame kõik reeglitest kinni pidama, et endi tervist kaitsta,"" rääkis Tebas pühapäeval Hispaania televisioonile.La Liga president lisas, et kõik mängud peetakse suletud uste taga ning mängukalendrit ootab ees hajutamine, et iga päev toimuks kohtumised. "
err,13.11.2020 19:45,Autoralli,https://sport.err.ee/1158972/24-aastane-norralane-teeb-monzas-wrc-debuudi,24-aastane norralane teeb Monzas WRC debüüdi,"Veiby asendab Monzas prantslast Pierre-Louis Loubet'd, kes on sel hooajal saanud sõita WRC autoga kolm rallit: Eestis, Türgis ja Sardiinias.""See on minu jaoks fantastiline võimalus. Sõita WRC autoga tipptasemel on midagi, mille nimel olen kogu karjääri jooksul tööd teinud,"" lausus Veiby väljaande DirtFish vahendusel.Veiby on tänavu jõudnud WRC2 arvestuses kolmel korral pjedestaalile: Rootsis ja Sardiinias oli ta teine ning Mehhikos kolmas. Varasematest hooaegadest on tal ka selle klassi etapivõidud Poolast (2017) ja Rootsist (2019).""Monza on minu jaoks täiesti uus koht, aga pärast selle koroonaviiruse tõttu viimasel hetkel kalendrisse lisamist on sama seis paljudel sõitjatel,"" jätkas norralane.""Ma loodan, et saame enne võistlust väikse proovi teha, aga minu testitöö Hyundai tehase juures tähendab, et olen autoga juba üsna tuttav, kuigi võistluskogemus puudub.""Juba laupäeval saab 24-aastane Veiby aga oma tulevase tiimikaaslase Ott Tänakuga jõudu proovida Kehala rallil, kus norralane teeb kaasa siiski i20 R5 masinal. "
err,18.02.2021 14:29,Välismaa,https://www.err.ee/1608114352/putini-sugulane-venelased-ei-hooli-et-presidendil-on-hiiglaslik-palee,"Putini sugulane: venelased ei hooli, et presidendil on hiiglaslik palee","""Navalnõi ja tema liitlased uskusid ekslikult, et venelastel on läänelik mentaliteet ja nende video Putini palee uurimisest võib põhjustada riigis plahvatuse,"" ütles presidendi sugulane Roman Putin.Roman Putin on Venemaa presidendi Vladimir Putini nõbu. Ta juhib Kremli toetatud korruptsioonivastast liikumist.Jelizaveta Krivonogova õigustas samal ajal sotsiaalmeediarakenduses Clubhouse küsimustele vastates Aleksei Navalnõi mürgitamist. Krivonogova on oletatav Vladimir Putini teismeline 17-aastane tütar.""Rikkad lääne inimesed lõid koroonaviiruse planeedi elanikkonna hävitamiseks. Ja kui tavalised inimesed saavad seda teha, siis mõistlike eesmärkide saavutamiseks saab seda teha ka valitsus. Ma ei poolda seda, aga nii see paraku on,"" ütles Krivonogova.Krivonogova ise pole kommenteerinud, et Venemaa president on tema isa.Krivonogova ema Svetlana on endine koristaja, kes ootamatult sai Peterburis kinnisvara omanikuks. Tema varanduse väärtuseks hinnatakse umbes 80 miljonit eurot.Jelizaveta Krivonogova isa nime pole tema sünnitunnistusele märgitud, kuid tema patronüüm kannab nime Vladimirovna. Pärast seda kui teda nimetati Putini tütreks, kustutas Krivonogova endast sotsiaalmeedias kõik fotod. "
err,21.03.2021 08:52,Laskesuusatamine,https://sport.err.ee/1608149908/johannes-thingnes-bo-kindlustas-alles-viimases-tiirus-mk-sarja-uldvoidu,Johannes Thingnes Bö kindlustas alles viimases tiirus MK-sarja üldvõidu,"Hooaja viimasel MK-etapil Rootsis Östersundis omas 27-aastane Bö meeste 15 km ühisstardist sõidu eel kaasmaalase Sturla Holm Lägreidi ees vaid neljapunktilist edu, kuid 12-kordne maailmameister suutis oma paremuse kolm aastat noorema konkurendi vastu otsustaval hetkel maksma panna.Sõitu alustas paremini Lägreid, kes läbis avatiiru nulliga ja tegi teises tiirus ühe möödalasu. Tiitlikaitsja Bö käis seevastu mõlemas tiirus ühel trahviringil ja sai esimese nulli kirja alles kolmandas tiirus, mil möödus ühe trahvi lasknud Lägreidist. Viimasesse lasketiiru saabus Bö 15-sekundilise eduga ja ehkki üks märk jäi püsti, eksis Lägreid kahel korral, suutmata Bö libastumist ära kasutada.Ühisstardiga sõidu võitis kokkuvõttes prantslane Simon Desthieux (2; 35.43,7), kes edestas esimest korda pjedestaalile jõudnud venelast Eduard Latõpovit (2; +8,9) ning Johannes Thingnes Böd (3; +17,5). Esikolmikule järgnesid Vetle Sjastad Christiansen (3;+ +32,2), Benedikt Doll (4; +36,9), Tarjei Bö (4; +38,2), Jakov Fak (2; +44,3) ja Sturla Holm Lägreid (4; +48,4).Hooaja üldarvestuses mahtus viie parema sekka kokkuvõttes neli norralast. Johannes Thingnes Böle (1052 punkti) ja Sturla Holm Lägreidile (1039) järgnes prantslane Quentin Fillon Maillet (930), talle omakorda aga norralased Tarjei Bö (893) ja Johannes Dale (843).Alla 25-aastaste kategoorias oli hooaja parim Lägreid, kes võitis ka tavadistantsi ja jälitussõidu väikesed kristallgloobused. Sprindisõitude parim oli Johannes Thingnes Bö, ühisstardist sõitude väikese kristallgloobuse pälvis Tarjei Bö. "
err,08.09.2020 18:10,Majandus,https://www.err.ee/1132555/paikeseenergia-buum-voib-tosta-tarbijatele-taastuvenergiatasu,Päikeseenergia buum võib tõsta tarbijatele taastuvenergiatasu,"Vikerraadio saates ""Reporteritund"" arutlesid teisipäeval Eesti Päikeseelektri Assotsatsiooni juht Andres Meesak, Eleringi juhatuse esimees Taavi Veskimägi, majandusministeeriumi energeetika asekantsler Timo Tatar ja Elektrilevi juhatuse liige Priit Treial praegu kestva päikesejaamade buumi üle.Treial rääkis saates, et kokku on praegu Elektrilevi jaotusvõrgus installeeritud võimsusi päikeseparkide osas 160 MW ja kindlasti on lisandumas veel umbes 130 MW võimsust. Ta lisas, et ülejäänud aasta prognoos on, et kuni 100 MW võimsust võib veel juurde tulla.""Ja kui me ennustame, mis võiks 2020-2021 olla kogu päikeseparkide installeeritud võimsus, siis see on umbes 350 kuni 400 MW juures ehk mõnevõrra suurem kui Auvere võimsus,"" lisas ta.Veskimägi aga hindas, et käesoleva aasta lõpu seisuga peaks Eestis toetusskeemi sisse mahtuvate päikesejaamade võimsus olema kokku 400 kuni 450 MW.Veskimägi märkis samas, et Eesti on juba praegu oma 2030. aastaks seatud taastuvenergia osakaaluga aastas 2025, mis tähendab, et tänavu teises kvartalis oli Eestis taastuvenergia osakaal 24 protsenti.Kuigi saatekülalised leidsid, et taastuvenergeetika kasv Eestis on hea, peab tarbija selle kinni maksma.""Esiteks on selline rusikareegel, et umbes 100 MW 10-12-protsendilise kasutusteguriga on umbes viis miljonit täiendavat taastuvenergiatasu tarbijale. Ehk siit ei ole rehkendust raske teha, kui palju see täiendavalt taastuvenergiatasu kaasa toob. Kui me räägime 300 MW hüppest, siis järelikult 15 miljonit tuleb skeemi juurde, mis tuleb tasu tarbijal maksta. Tõesti, see on tasu, mis tuleb maksta energia tarbimismahtude vastu,"" selgitas Veskimägi.
										Elering jätab uuel aastal taastuvenergia tasu tänavusele tasemele									""Ja teiselt poolt me näeme, et energia tarbimise mahud on langenud. Ehk siin on kaks tegurit, mis tarbija tasu suurendavad - ühelt poolt toetused ja toetuse mahud on kasvanud ja mitte ainult päikeseelektrijaamadest, vaid oleme ausad, ka biomass on toonud siin täiendavat survet toetusskeemile juurde. Ja kui alus, kust lähtuvalt seda tasu kogutakse, on vähenenud, siis loogiline ongi, et see tasu määr tõuseb,"" lisas ta.Veskimägi rääkis, et 2020. aastal on taastuvenergia skeem olnud võrreldes planeerituga umbes 13 miljoni euro võrra miinuses. ""Neli miljonit valitsus leidis, mis hoidis ära selle, et 2020. aastal me taastuvenergiatasu tarbijatel ei suurenda, aga tänase teadmisega me üheksamiljonilises miinuses lõpetame taastuvenergia skeemiga ehk Elering on üheksa miljonit eurot tootjatele rohkem välja maksnud kui tarbijatelt kokku kogunud,"" selgitas ta.Elering ja majandusministeerium aga arutavad, kas valitsusel on võimalik leida veel vahendeid, et puudujääki korvata. Vastasel juhul tulebki see järgmisel aastal tarbijate arvetele lisada.""See tähendab, et see tasu võrreldes tänase 1,13 sendiga kW/h eest tõuseb tasemele 1,5 senti kW/h eest. See on selle sama medali kaks poolt - ühelt poolt me kõik rõõmustame, et on palju taastuvenergiapõhiseid tootmisseadmeid, et me oleme juba taastuvenergia eesmärkide saavutamise trajektooril mitu aastat ees, aga teiselt poolt see tuleb meil kõigil enda taskust kinni maksta,"" rääkis Veskimägi.
										Eleringi kinnitusel on ka kümne aasta pärast varustuskindlus tagatud									Timo Tatari sõnul sõltub taastuvenergiatasu suurenemine eelarvekõneluste tulemustest.""Alles homme (kolmapäeval) järgmise aasta riigieelarve kõnelused algavad ja see on üks sisend, mille majandusministeerium kõnelustele lauale paneb, et saada täiendavaid vahendeid taastuvenergiatasu eelarve kompenseerimiseks. Aga hetkel on veel vara öelda, kuidas eelarvekõnelused lõpevad.""Väiketootjatele mõeldud toetust kasutavad ära suurtootjadEelmine päikesejaamade rajamise buum oli 2018. aastal, mil oli viimane võimalus kuni ühe MW võimsusega jaamade kvalifitseerumiseks 53-eurose taastuvenergiatoetuse saamiseks MW/h kohta. Nüüd on teine buumilaine, kuhu kvalifitseeruvad väikesed, kuni 50 kW võimsusega jaamad, aga mida nüüd on hakatud sageli rajama mitmekümne kaupa, n-ö kobarjaamadena.Praeguse päikesejaamade buumi üheks põhjuseks peetakse riigikogus 2018. aastal seadusemuudatusega pikendatud toetusmeedet väikestele päikesejaamadele võimsusega kuni 50 kW ja see oli mõeldud näiteks talunikele ja kortermajadele väikese päikesejaama rajamiseks eelkõige oma tarbeks. Nüüd on aga levinud skeem, kus suur päikeseenergiaettevõte paneb suure põllu päikesepaneele täis, vormistab iga paneeli omanikuks eraldi tütarettevõtte ja iga tütarettevõte taotleb Elektrilevilt selle põllu peale palju eraldi liitumispunkte, mille tõttu see põllutäis paneele on justkui mitukümmend väikest kuni 50 kW võimsusega jaama, mis igaüks eraldi kvalifitseeruvad kuni 50 kW jaama 53,7-eurosele toetusele.Priit Treial tõi saates näite, kus üks 15 MW päikesepargi jaam jagati sisuliselt 370 ühikuks, et toetuseks vajalikku võimsust kätte saada.Timo Tatar, kes oli 2018. aastal ametnikuna seadusemuudatuse juures, rääkis, et riigikokku läinud toonane elektrituruseadus ei sisaldanud erandit väiketootjatele ja see kompromiss sündis alles riigikogus.""Mäletan, väikeste elektritootjate üsna valju häält, kes nõudsid, et kui erandit ei tule, siis investeeringud lakkavad. Ja mäletan ka arutelusid, kus jõuti 50 kW-ni. Ja tõesti, toonane mõte riigikogus oli just see, et mõelda, mis on tüüpiliste korterelamute katusepinnad näiteks või taluhoovid, kuhu oli mõeldud see meede. Nii nagu ta nüüd on välja kukkunud, on kindlasti väga halb seaduse tõlgendus, tüüpiline JOKK-skeem. Ainus, mis leevendab seda, on see, et sellel on kindel lõpptähthaeg - selle aasta lõpuga see lakkab,"" rääkis Tatar.Andres Meesak kinnitas saates, et kobarjaama rajamine pole ettevõtjatele hädavajadus, vaid investeering. ""Arendajatel on kriitiline hulk vaba raha. Päikeseenergia annab suhteliselt prognoositava tootlusega investeeringu. Selle vastu investeeritaksegi. Kui nähakse, et tootlus on üle kümne protsendi, siis leitakse, et see on huvitav, tehakse investeering. Ja kui vaba raha on 50 kW jagu, tehakse üks 50 kW-ne jaam, kui on 50 50 kW jagu vaba raha, leitakse võimalus teha 50 jaama."" "
err,10.02.2021 09:12,Eesti,https://www.err.ee/1608103963/terviseamet-ei-loe-enam-joogat-ja-pilatest-suure-riskiga-spordialaks,Terviseamet ei loe enam joogat ja pilatest suure riskiga spordialaks,"Kontaktsed või suure riskiga on esmajoones treeningud, mida harrastatakse kontaktselt või lähemal kui kaks meetrit kahe või rohkema inimese vahel.Jätkuvalt on suure riskiga spordialade hulgas karate, maadlus, poks, judo ja erinevad rühmades harrastatavad alad. Muudatuse järel loetakse suure riskiga treeninguks ka korvpall, võrkpall, jalgpall, pesapall, saalihoki ja jäähoki, mis varasema korralduse kohaselt liigitati väikese riskiga tegevuseks.Nüüdsest on kontaktsed või suure riskiga tegevused eelkõige puhkpillimäng, koorilaul, tantsimine, harrastusteatrite tegevus ja isikuteenindusega seotud täiendkoolitused. Väikese riskiga tegevuste hulka loetakse näiteks teooriatunnid, kunstiringid ja keeleõppe ringid. Eelkõige loetakse mittekontaktseks tegevust, millega ei kaasne lähikontakti või ulatuslikku hingamise intensiivsuse tõusu.Uuendatud korralduse kohaselt võib kontaktse või suure riskiga spordiala lugeda erandkorras mittekontaktseks või väikese riskiga tegevuseks, kui spordialaliit on koostanud riskide maandamise meetmed, sealhulgas peavad treeningule eelnema ja järgnema kindlad tegevused, näiteks ruumide ventileerimine, inimeste hajutamine ja erinevate rühmade kokkupuudete vältimine. Samu meetmeid tuleb järgida ka treeningu käigus ning need peavad olema kooskõlas kultuuriministeeriumi juhistega ja kooskõlastatakse terviseametiga. "
err,19.12.2020 16:24,Majandus,https://www.err.ee/1213711/usa-lopetas-danske-eesti-filiaali-rahapesu-juhtumi-uurimise,USA lõpetas Danske Eesti filiaali rahapesu juhtumi uurimise,"USA rahandusministeeriumi välisvarade kontrolli büroo (OFAC) teatas laupäeval Danske Bankile, et uurimine nende Eesti filiaali tegevuse suhtes lõpetatakse, vahendas Bloomberg.Pank ise märkis oma avalduses, et uute tõendite ilmnemisel võib OFAC siiski uurimist jätkata.Danske on USA-s uurimise all olnud väidetava rahapesu pärast. Pank ise tunnistas kaks aastat tagasi, et nende teadmata on panga Eesti filiaalis tehtud mitteresidentide poolt 200 miljardi euro eest ülekandeid. Panga enda uurimine näitas, et enamus sellest oli kahtlase päritoluga raha.USA hakkas Põhjamaade pankades tehtud rahaülekannete vastu huvi tundma peale seda, kui tuli välja, et tegu võib olla kahtlase rahaga Venemaalt. Danske süü tuvastamisel oleks panka oodanud märkimisväärne trahv, kirjutab Bloomberg.Sydbanki analüütik Mikkel Emil märkis, et trahv oleks ulatunud miljarditesse dollaritesse. ""Trahv tuleb nüüd väiksem, kuid käimas on teised uurimised, nii et see ei tähenda Danske jaoks veel pääsemist,"" lausus ta.Danske suhtes jätkuvad uurimised Taanis ja Prantsusmaal, samuti jätkab uurimist USA justiitsministeerium.USA võimud teatasid möödunud sügisel, et hakkavad uurima Eestiga seonduvaid Danske Banki ja Swedbanki väidetavaid rahapesujuhtumeid. "
err,24.04.2021 10:20,Film,https://menu.err.ee/1608189880/kapten-ameerika-saab-neljanda-osa,"""Kapten Ameerika"" saab neljanda osa","Täpseid detaile uue filmi kohta ei jagatud ning teadmata on ka see, kes Kapten Ameerika kilpi kannab, kirjutab Consequence.Varasemates ""Kapten Ameerika"" filmides on seda teinud Chris Evans. Sama rolli täitis ta ka 2019. aastal linastunud filmis ""Tasujad: lõppmäng"" (""Avengers: Endgame"") ning teatas seejärel, et edaspidi ta selles rollis enam üles ei astu.Selle aasta alguses räägiti, et Marvel üritab siiski Evansit ümber veenda, ent seda tulutult. "
err,23.04.2021 15:35,Raadiouudised,https://www.err.ee/1608188779/jaapan-kehtestab-koroonaviiruse-leviku-tokestamiseks-uued-piirangud,Jaapan kehtestab koroonaviiruse leviku tõkestamiseks uued piirangud ,Need hakkavad kehtima pühapäevast ning kestavad 11. maini. Täpselt kolme kuu pärast peaksid algama Tokyo olümpiamängud. Jätkab Mall Mälberg. 
err,07.02.2021 17:12,Teater,https://kultuur.err.ee/1608100960/arvustus-kui-naitleja-usaldab-lavastajat,Arvustus. Kui näitleja usaldab lavastajat,"""""Nägin kord linnas, kuidas tütarlaps jäi veoauto alla ja sai silmapilkselt surma. Miks olid tema päevad loetud?"" ""Ega tema päevad polnudki loetud,"" vastas isa. ""Tema surma jumal saatis autojuhi pärast, selle päevad on varssi loetud, ingel on juba teel tema selja taha, et hakata seal seisma, kuni on lõpp käes."" (A. H. Tammsaare, ""Tõde ja õigus"" V)Indrek ja Andres Paasi kahekõne Vargamäel meenus, kui pärast ""Pimevalge"" esietendust seisatasin Endla teatri ees. Pärnu linn helendas jaanuari lõpus veel täies jõuluehtes: üks kuusepuu säras linnaväljakul, kunagise teatri platsil, teine praeguse teatrimaja ees. Vaatasin hõbesinavaid ehteid ja sätendavat valgustust, see kõik mõjus kui kingitus ""Pimevalge"" tegelasele Lindale, keda sädelus lummab ja aitab. Oli 29. jaanuar, õhtu enne Tammsaare sünniaastapäeva.Näidendis ""Pimevalge"" jääb avarii põhjustanud veokijuht nähtamatuks tegelaseks, ingel tema selja taga ei ole lavaloo teema. Üheks peategelaseks kujuneb hoopis mees nimega Alex, kes hääletavale tüdrukule küüti pakkus, kuigi oli juba otsustanud jätkata teekonda üksi.Seesama 29. jaanuar oli näitleja Maria Klenskaja ümmargune sünnipäev. Teleusutluses ""Naine, kes ei räägi iseendast"" kirjeldab Klenskaja oma elamust meistrite mängust: ""Saladus seisneb selles, et sa vaatad ja sind ajab hulluks – ta ei tee ju mitte midagi! Ja sa ei saa silmi ära …""Nagu nool märklaua südamikku tabab see äratundmine Jaan Rekkori lavaelu Alexina, kelle saatusele ""Pimevalge"" keskendub. Rekkoril on tõesti hea aeg. Näitleja ""mitte-midagi-tegemine"", oma tegelaste siseilma avamine muutub aina põhjatumaks, sisuliselt täpsemaks ja kontsentreeritumaks, väljendusvahenditelt minimalistlikumaks.
										Pille-Riin Purje teatrikommentaar. Satiir, huumor, südametunnistus									Tõestuseks on võimalus koosmõjus vaadelda Rekkori rolle aastatel 2019 ja 2020: Eesti Draamateatris Torvald (Lucas Hnath ""Nukumaja, osa 2"", lavastaja Mehis Pihla) ja Peeter (Kai Aareleid ""Linnade põletamine"", lavastaja Priit Pedajas), Endlas Eugeniusz (Sławomir Mrožek ""Tango"", lavastaja Ingomar Vihmar) ja Eddie Carbone (Arthur Miller ""Vaade sillalt"", lavastaja Priit Pedajas). Igaüks on kordumatu inimene, ühisosaks mängu nappus, mis iseäranis köitev kahe erisuguse tavalise mehe, Eddie Carbone ja nüüd ""Pimevalge"" Alexi puhul, kelle endassesulguvat hingeilma Rekkor paotab lausa mikroskoopiliste nüansside kaudu. Sa vaatad, näed, loed nähtamatut. Ei, see ei aja hulluks, teeb hoopis tänulikuks. Hulluks võiks ajada ehk suutmatus adekvaatselt sõnastada. Kui tohiksin kirjutada üheainsa lause, oleks see: meister Jaan Rekkor, Aarne Üksküla õpilane.Noor lavastaja Johan Elm usaldab psühholoogilist näitlejateatrit, tema senised lavastused vaevad inimhinge keerulises, valusas piirsituatsioonis. Endla näitlejate ansambel on omakorda usaldanud Elmi. Põhjendatult ja tulemuslikult.""Pimevalge"" kallakil põrandaga lavaruum viitab lumisele mäele või teele, Eugen Tambergi stsenograafias ning kostüümides torkavad silma lumevärvi detailid, Linda valgetest kummikutest politseinik Clyde'i valge kiivrini.Lavastaja osatäitjate valik, mis ka sajaprotsendiliselt täitus, on läbimõeldud. Iseäranis avastuslik ja avardav näitleja teel on autist Linda roll Carmen Mikiverile, tema pärast on väga hea meel. Kui teiste osaliste puhul saab määravaks enam-vähem nullstiili kompav mängulaad, siis Linda autistlikud väljendusvahendid on äärmuslikumad, nii pingulduvas kehakeeles ja isemoodi hääleregistrites kui ka tundeskaalal, ootuspäratutes reaktsioonides. Mängujoonise pinev maksimalism ja seejuures loomulikkus, valu ja huumori kokku- ja lahtisulatamine on tõsine, hell ülesanne. Kui tegelasel on psüühiline (või ka füüsiline) diagnoos, kaasneb tihti takerdumise risk: ühelt poolt sümptomite täpsus, samas inimlik üldistus konkreetsuse kohal. Tasakaalu hoidmisest sõltub empaatia, mille liigitamist lavastaja on oluliseks pidanud lakoonilise sõnastusega kavalehel. ""Pimevalge"" on huvitavalt komponeeritud nii tekstis kui ka ütlemata jätmistes, märksõna ""autism"" võib teatud määral pruukida iga tegelase puhul. Nagu igapäevaeluski, meie ümber ja sees. Linda emotsioonid ja ratsionaalsus, tema lein ja unustus, ägedus ja lohutus on või näib teistele veelgi prognoosimatum või paradoksaalsem. Ent hetketi ka vabastavalt loogiline. See komplitseerib põnevalt lavapartnerlust, kogu aeg tuleb timmida respekteerimist ja võõrastamist, nii Linda endassesulgumisel kui ka temaga suhtlemisel või ebasuhtlemisel. Kohtumisviivudes ilmnevad üksildus, igatsus, lein, lootus, elusolemise rõõm. Kiiksud, harjumused, rituaalid. Väikeste hetkede väärtus, toonitab lavastaja saatesõnas.
										Teatrid suhtuvad uutesse piirangutesse vastakalt									Carmen Mikiveri lavaelus on hetki, mis toovad klombi kurku, ilma liigse sentimendita: esietendusel puudutas kõige enam Linda külalisi tõrjuv tants tolmuimejaga; teistmoodi mõjusana irdus sõnamängus (scrabble) Linda hääletult aegluubis lausutud sõna pimevalge, otsekui üks suur lumeräitsakas seiskuks, külmuks korraks õhus.""Pimevalge"" kuulub lavastuste kilda, mida tingimata tahaks uuesti vaadata, nii näitlejate ja dialoogirežii ammendamatuse kui ka loo saladuste tõttu. Endla mängukavas on veel õige mitu lavastust, mis paeluvad põhjatusega: ""Vaade sillalt"", ""Jõgi"", ""Kummitused"", ""Kopsud"" jt.Alex on tegelane, kes oma suletuses ja petlikus tavalisuses, mida ta ka ise mainib, käivitab teisi. Usaldusväärsus kumab läbi, kaasa aitab Jaan Rekkori tahe ja and keskenduda partneritele. Nii tajuvad Alexi salatumat loomust eksimatu vaistuga kõik kolm naist, kellega mehe tee ristub. Kõigepealt Vivian – Jane Napp, ehe elu- ja seiklusjanune hääletaja, Linda tütar, kelle kohtumine Alexiga muudab mitme inimese saatust. On see juhus või, Tammsaarele viidates, ingli lähetamine? Sellele ei saagi surelik inimlaps vastust. Oluliseks muutub laval Viviani hilisem kontakt nii ema kui ka Alexiga: liigutav, karge, delikaatne.Isikupäraselt rahustava loomulikkusega viibib Linda naabrinaise Maggie rollis Kleer Maibaum. Eelarvamusvaba julgus jääda iseendaks lähendab Maggie't Vivianiga. Erinevus on vaid Linda vimmas naabrinaise vastu, trotslikus sildistamises: ta on prostituut. Mis muudab Alexi suhtumise Maggie'sse risti vastupidiseks, kui Linda ehk eeldab. Alexi ja Maggie kohtumistes on leevendavat vargset huumorit, vastastikust mõistmist ja hoidmist, jääkirme sulatamist. Üks argine moment finaalis sisaldab lootust, et ka Linda võib kunagi naabrinaisega leppida.
										Endla teatri ""Pimevalge"" räägib loo väikeste hetkede väärtusest									Märt Avandi politseinik Clyde on Maggie'st sisse võetud, rohkem kui mees seni arvata oskas, see selgub võõra Alexi ilmumisel. Armukadedus võimendab Clyde'i pidetust, nurgelist kohatust. Too valge kiiver, mis kuidagi ei passi politseiniku kuvandiga, näeb välja nagu lumemehe pea, punane roosikimp naerusuuks, aga võib-olla natuke nagu pakirobot, kingiks toodud roosid hambus. Avandi mänguvõti on paar kraadi hinnangulisem, karikeeritum kui teistel. Ma ei kavatse esietenduse põhjal otsustada, kas see on läbinisti teadlik hoiak või lisandus kröömike (üle)teravdatud lavanärvi. Ebakindluse varjundid teisenevad niikuinii, iroonia kanti distantseeruvat koomikat ja siirast üksilduse­kurbust eraldab üliõhuke riba, selle tunnetamine on Avandi teema. Aga vaevalt Clyde pärast Alexit enam Maggie juures löögile pääseb.Suur rõõm on Volli Käro kaasamisest Endla truppi. Viviani vanaisa Dirk viibib küll rännakul mägedes, aga ainuüksi Käro telefonihääle soojus loob elava läheduse lapselapsega, eluusalduse silla. Südamlikus tonaalsuses kõlab ka Dirki matusekõne, mida kuuleme ja näeme videopildis. Vanaisa keskendub Viviani unistusele, aimatavalt ka kutsumusele saada kirjanikuks, tüdruku oskusele lähedasi märgata ja sõnades jäädvustada.Aga siin on nüüd üks aga. Ainuke lavastuslik lahendus, millest püüdsin aru saada teoreetiliselt, sest katkes hingeline side. ""Pimevalge"" läbiv ekraanikasutus (videokunstnik Laura Romanova) on terviklik, liialdusteta, valguse ja muusikaga koosmõjus lumekarge. Nii esimese autosõidu vargsi, justkui laviinina kuhjuv pinevus kui ka lõpus Alexi teelemineku küsiv hingerahu, mõtlik meenutus. Aga vanaisa kõne on pikitud pildikatkestustega niimoodi, et korraks tekib kogunisti kahtlus, kas pole tegu hoolimatu juhupraagiga. Mis siiski ebatõenäoline, pildimäng on praagiks liiga süsteemne. Teadagi ei ole vaatlejal õigust oma pisuhända lehvitada, ometigi peegeldan: kujundina võib videokatkestuste jada osutada veel kord autismile, kokkusaamatusele, võib-olla leina haprusele. Aga Jane Napi ja Volli Käro lavaolek kaitseb midagi muud, üsna vastupidist. Kordan: rõõm külalisnäitleja osalusest ei haju, aga natukene kahju hakkab ikkagi.Kui Linda palub Alexil end käte vahel hoida, vastab Alex: ""Ütle, kui aitab."" Eesti keeles saab neid kolme sõna mõtestada kahte moodi. Aitab, küllalt, lõpeta, lase lahti, mine nüüd. Niimoodi Linda ju ütlebki. Aga õhku jääb ka võimalus: jah, see aitab, aitäh aitajale. Ilma et otsesõnu küsiks või vastaks. Nagu valguse peegeldus seinal, pimevalgel lumel, mälestuses. "
err,05.05.2021 14:41,Jalgpall,https://sport.err.ee/1608202162/endine-chelsea-ja-tottenhami-peatreener-soidab-portugali-rallil,Endine Chelsea ja Tottenhami peatreener sõidab Portugali rallil,"43-aastane Villas-Boas hetkel treeneritööd ei tee, kuna märtsis lõpetati tema leping Marseille Olympique'iga.Varem on portugallane juhendanud teiste seas Portot (2010-2011), Chelseat (2011-2012), Tottenham Hotspuri (2012-2013) ja Peterburi Zeniti (2014-2016). Neist Porto ja Zenitiga võitis ta kohalikud liigad ja karikad, Portoga 2011. aastal ka Euroopa liiga.Rallisport pole Villas-Boasi jaoks uus valdkond, kuna 2018. aastal osales ta Toyota Hiluxiga Dakari rallil, kus küll vigastas neljandal katsel selga ja katkestas.Enne Portugali MM-rallit võttis Villas-Boas aprilli keskel osa kohalikust jõuproovist Rali Vieira do Minho, kus sai samuti Citroeniga kihutades üldarvestuses kümnenda ja oma klassis üheksanda koha. "
err,06.04.2021 08:05,Teleuudised,https://www.err.ee/1608167581/err-i-teleuudised-kell-7-00,ERR-i teleuudised kell 7:00,
err,08.05.2020 11:12,Jalgpall,https://sport.err.ee/1087535/tottenhami-rundaja-labis-ajateenistuse-hiilgavalt,Tottenhami ründaja läbis ajateenistuse hiilgavalt,"Kõik Lõuna-Korea mehed peavad läbima umbes kaks aastat kestva ajateenistuse ja erandeid tehakse üksnes sportlastele, kes on tulnud esikohale Aasia mängudel või võitnud olümpiamedali.Son kuulus Lõuna-Korea jalgpallikoondisesse, kes võitis 2018. aasta Aasia mängud. Seetõttu ei pidanud ta läbima pikka teenistust, kuid lisaks kolmenädalasele kiirkursusele tuleb teha järgneva 34 kuu jooksul veel 544 tundi ühiskondlikult kasulikku tööd.Lõppenud kursusel oli Son aga 157 ajateenistuja seas edukaim, teenides näidatu eest Pilsungi nimelise auhinna. ""Kõiki kursusi hinnati õigel ja rangel moel ning tema väljaõppeohvitserid ütlesid, et ta läbis need eeskujulikult,"" vahendas uudisteagentuur Yonhap ühe merejalaväeohvitseri sõnu.Ajateenijad pidid teenistuse jooksul puutuma kokku pisargaasiga, käima matkamas ja õppima käsitlema relvi. "
err,11.07.2020 15:33,Välismaa,https://www.err.ee/1111936/saksa-valitsus-on-valmis-ostma-veel-osalusi-hadas-ettevotetes,Saksa valitsus on valmis ostma veel osalusi hädas ettevõtetes,"Osaliselt on riigi omandisse läinud lennuettevõte Lufthansa, mida muidu oleks ähvardanud pankrot. Ettevõtte aktsionärid toetasid juunis üheksa miljardi euro suurust valitsuse poolset aktsiate omandamist.Majandusministri sõnul puudutab valitsuse plaan tosinat samasuguses seisus olevat ettevõtet. Majandusminister kinnitas ajalehele Frankfurter Allgemeine, et valitsus kasutab majanduse stabiliseerimisfondi võimalusi selle probleemi lahendamisel. "
err,15.03.2021 15:24,Majandus,https://www.err.ee/1608142969/hanesid-voib-kevadel-lasta-viies-maakonnas,Hanesid võib kevadel lasta viies maakonnas,"Põllumeeste hinnangul võiks heidutusjahile plaanitust hoopis vähem piiranguid seada.Kui seni peletati hanelisi põldudelt plaksutamise, paugutamise, müristamise ja vehkimisega, siis kaks viimast aastat on neid tervitanud kevadine heidutusjaht. Näiteks läinud kevadel lasti Eesti põldudel kokku  664 hane ja lagle.""Otseselt väga tugevalt seda  välja ei tulnud, et letaalne heidutus oleks kuidagiviisi paremini aidanud neid hanesid põllu pealt eemale peletada, kui mitteletaalne heidutus,"" võttis möödunud aastal hangitud teadmised kokku keskkonnaameti jahinduse ja vee-elustiku büroo juhataja Aimar Rakko. ""Mingi väike statistiline kordaja küll näitas, et see on natukene tõhusam.""Aga hanesid pelgavad põllumehed haaravad ka vähesest kinni.Viru-Nigula teraviljakasvatajal Olav Kreen leiab, et läinudaastane uuring ei andnudki päris õigeid tulemusi. Tema sõnul ei saa heidutusjahi mõju mõõta ainult selle järgi, kui palju laskub hanesid põllule heidutusele järgneval päeval""Kui ühest parvest on letaalne heidutus nii-öelda üle käinud ja nad on õppinud, et see on koht, kuhu mitte minna, siis järgmised parved seda ei tea,"" märkis Kreen. ""Läheb kuni poolteist nädalat, kuni ühel lennutrajektooril olevad parved on aru saanud, et see on koht, kuhu minna ei ole mõtet.""Aimar Rakko ütles, et läinudaastane uuring kestis kaks kuud, ehk näha oleks olnud ka heidutuse pikemaajalist mõju. Tema sõnul on igasuguse heidutuse puhul olulisem hoopis see, et hanesid hirmutataks mitu korda päevas.
										Hanede arvukuse tõusu põhjustab põllumajandus									Aga kui uuringud hanede kevadisel heidutusjahil suurt mõju ei näe, miks keskkonnaamet seda ikkagi lubab? Rakko ütles, et põllumehed väga soovivad seda.""See on nende isiklik empiiriline tunnetus, et see mõjub,"" märkis Rakko. ""Võib-olla ei olegi see mõju selline, et ta aitab kuidagi paremini neid teraviljakultuure kaitsta. See mõju võib olla hoopis psühholoogiline ja sotsiaalne. Ehk inimesel tekib parem tunne, et ta on saanud oma vara kaitsmiseks palju rohkem teha,"" lisas ta.Tänavuseks heidutusjahiks oodatakse avaldusi Tartu-, Jõgeva- ja Harjumaa, samuti Lääne- ja Ida-Virumaa põllumeestelt.Rakko sõnul on teiste maakondade hanekahjud väiksemad.""Need samad viis maakonda tulevad teistest oluliselt tugevamalt esile. Eelmisel aastal Võrumaal anti võimalus teha letaalset heidutust ja seal tehti kokku üks jaht. Valgamaal ei tehtud mitte ühtegi korda letaalset heidutust,"" rääkis Rakko.Põllumehed tahaksid leebemaid tingimusiPõllumajandus- kaubanduskoda saatis keskkonnaametile kirja, kus märkis, et põllumeeste hinnangul võiks heidutusjahti üle Eesti lubada.""Me ei saa piiritleda lindude tegevust ja kahjustusi maakonnapiiridega,"" rääkis Olav Kreen, kelle sõnul ollakse hanekahjudega hädas hulga enam kui viies maakonnas. ""Räägime siis saartest, Pärnumaast või Läänemaast,"" lisas Kreen.Rakko sõnul jäetakse läänerannik heidutusjahist teadlikult välja.""Me eeldame, et rannikupiirkonnas ongi hanede looduslik peatuspaik."" ütles Rakko. ""Seal ei tohiks me neid mitte mingil juhul häirida ja peaksime võimaldama neil rahulikult toituda, et nad saaks sealt edasi lennata.""
										Ornitoloog: igakevadisest hanemurest päästaks väiksemad põllud									Hiiumaal peatub Rakko sõnul aga väike-laukhani. ""Seda haneliiki on Euroopas alles alla saja isendi ja me peame olema väga ettevaatlikud, et me seda haneliiki kuidagi ei kahjustaks.""Hanesid lubatakse lasta ainult külvatud kultuuriga põldudel, kusjuures rohumaal heidutusjahti pidada ei tohi. Kreeni sõnul on ka see piirang liiast. Ta märkis, et kui linnud mujalt ära aetakse, võivad nad just rohumaale lennata.""Ka rohumaadele tekitatavad kahjud on väga suure mõjuga ja sealt edasi on mõju juba loomakasvatusele,"" rääkis Kreen. ""Kui see lind taliviljapõllult üles tuleb, hakkab ta otsima rohumaid. Ja seetõttu seal surve oluliselt suureneb.""Rakko aga ütles, et rohumaadel on linnukahjud ikkagi oluliselt väiksemad kui teraviljapõllul. Pealegi peab kusagil lubama lindudel ka maanduda.""Küll aga jääb nendel rohumaadel alati alles võimalus mitteletaalseks heidutuseks. Me ei võta seal ära kõiki heidutuse võimalusi, ainult letaalse heidutuse,"" rääkis Rakko.Kolmas küsimus, mille üle elavalt arutletakse, on see, keda üldse tohib tulistada.Keskkonnaamet lubab tänavu kevadel lasta ainult kõige enamlevinud hanelisi, ehk suur-laukhane ja valgepõsk-lagle.Rakko selgitas, et hallhani peatub ainult rannikupiirkonnas, rabahane laskmine on keelatud, et tundra-rabahane pähe kogemata taiga-rabahane ei kütitaks. ""Nendest viimane on selline hääbuva asurkonnaga alaliik. Väliste tunnuste järgi ei ole võimalik teha vahet neil kahel alaliigil. Selleks tuleks lind eelnevalt kinni püüda või ära küttida,"" selgitas Rakko.
										Rasvatihane hoiab ümbruskonna õõnsused endale									Heidutusjaht populatsiooni ei mõjuta, kuid võib muuta tulevasi rändeteidOlav Kreen märgib, et niikuinii lubatakse heidutusjahi käigus lasta vaid üksikuid linde ning võimalus, et kogemata saaks pihta mõni ohustatud suleline, on kaduvväike. Igast linnuparvest tohib põllu peal lasta ainult ühe hane, äärmisel juhul võib pihta saada kaks hanelist.Aimar Rakko lisas, et  ülejäänud piirarvud alles lepitakse kokku, kuid tõenäoliselt tohib ühe põllu peal ööpäevas lasta umbes viis lindu. Plaanis on ka üleriigiline piirang, ehk kogu heidutusjahi käigus võib lasta maksimaalselt tuhat hanelist.Kreen avaldas lootust, et heidutusjahil on ka pikaajaline mõju.Ehkki üha kasvava hanepopulatsiooni kohta on tuhat lindu üsna marginaalne hulk, siis võib heidutusjaht populatsiooni ikkagi piirata, märkis Kreen.""Selleks, et lindude sigimine oleks edukas, on neil vaja head söödabaasi. Kui me korrektse heidutamisega suudame linnud suunata rannaniitudele, poldrialadele, kus rohi ei ole nii toitainete rikas, siis ka see lindude arvukus tulenevalt natuke halvemast toituvusest jääb väiksemaks,"" sõnas Kreen.Eestit külastab aastas sadu tuhandeid hanelisi. Rakko sellesse, et heidutus nende populatsiooni oluliselt mõjutaks, ei usu. Ta märkis, et haned ei lenda edasi enne, kui oma kõhu täis saavad. Ehk kui lindudel on toiduotsimine keerulisem, võivad nad Eestis lihtsalt kauem ringi lennata.Küll aga on teooriaid, et kui letaalset heidutust aastast aastasse korrata, valivad linnud uue rändetee.""Üks võimalus on tõesti, et haned eelistavad sellisel juhul rohkem rännata rannikupiirkonnas, kus on olemas looduslikud rohumaad ja ka vesi,"" sõnas Rakko. "
err,23.07.2020 10:49,Eesti,https://www.err.ee/1115760/111-isamaa-liiget-loid-uhenduse-mis-lubab-kaitsta-parempoolsust-ja-astuda-vastu-aarmuslusele,"111 Isamaa liiget lõid ühenduse, mis lubab kaitsta parempoolsust ja astuda vastu äärmuslusele","Manifestile on alla kirjutanud 111 inimest, kelle seas on Mihhail Lotman, Siim Kiisler, Toomas Tõniste, Tiina Intelmann, Mihkel Kübar, Andres Laisk, Tiit Matsulevits, Agu Laius, Priidu Pärna, Ela Tomson, Kristina Märtin jpt. Manifesti ja täisnimekirja ühenduse asutajatest näeb siin.Nad leiavad, et radikaliseerumine poliitikamaastiku nii paremal kui ka vasakul tiival on tekitanud paljudes inimestes ja riikides segadust.""Kahtluse alla on seatud traditsioonilised lääneliku poliitika alusväärtused: inimese vaba otsustusõigus, demokraatlik riigikord, vabaturumajandus jt. Maailmavaateline debatt on asendunud loosunglikkusega ja vastandumisega. Klassikaline parempoolsus on Eestis tegemas vähikäiku ja igapäevasest poliitikast on kadunud selge parempoolne vaade.""Parempoolsete sõnul on nende missioon viia debatt õigetesse rööbastesse, mille tulemusena tekib pikem perspektiiv ja vaade Eestile.""Millist Eestist me soovime tulevikus näha? Kas kinnist, endassetõmbunud, minevikku kapseldunud väikeriiki või avatud, materiaalselt hästi hakkama saavat, tulevikku vaatavat, edumeelset ning haritud läänelikke väärtusi kandvat ja maailmas hinnatud riiki?""Ühenduse tegevust koordineerivad seitse inimest, kelle seas on näiteks riigikogu liige Siim Kiisler, Tallinna linnavolikogu liige Kaido Kukk, omal ajal poliitilisest ühendusest Res Publica erakonna teinud Tõnis Kons jt. Ühendusel on oma põhikiri ning nad on loonud sellele ka eraldi kodulehe.
										Tõnis Saarts: milleks abielureferendumit üldse tarvis on?									 MANIFEST TÄISKUJUL:""Parempoolne valik Eestile""Seisame uue poliitilise ajastu lävel. Demokraatia, turumajanduse ja innovatsiooni võidukäik möödunud kümnenditel parandas inimeste elukvaliteeti kõikjal maailmas. Eestil läks samuti hästi, me taastasime oma rahva vabaduse ning ehitasime üles kaasaegse, lääneliku ja jõuka riigi. Viimaste aastate poliitikas on pandud seni Eestile edu toonud väärtused kahtluse alla. Lähiaastate peamine valik on, kas suudame vabaduse ja heaolu teel jätkata või mitte.Meie, allakirjutanud erakonna Isamaa liikmete jaoks on valikud selged.Seisame vabaduste kaitselParempoolsetena on inimese põhivabaduste kaitse meie jaoks poliitikas kesksel kohal. Vabadus ja riigi sekkumine ei välista teineteist, sest üksikisiku vabadus on tänapäeva maailmas võimatu, kui seda ei taga riik. Eesti peab hea seisma selle eest, et üksikisiku vabadused on igal ajal tagatud ja kaitstud. Kaasaegne maailm on toonud uusi riske, kuid turvalisuse kindlustamine ei tohi käia vabaduste piiramise hinnaga.Rohkem vastutust inimestele endileRohkem vabadusi eeldab ühtlasi vastutuse suuremat usaldamist inimestele endile ja eraalgatusele. Haritus, kultuursus ja avar silmaring suurendavad igaühe arusaama vabaduse ja vastutuse seosest ning aitavad inimestel teha vastutustundlikke valikuid enda ja kogukonna jaoks. Haritud kodanikud, kes on avatud uuele, oskavad käituda keskkonnasäästlikult ja majanduslikult vastutustundlikult, kohanevad kiiresti muutuvas maailmas ja viivad Eesti riiki edasi. Peame õigeks omavastutuse suurendamist tervishoius, millega kaasneks suurem konkurents ja erainvesteeringud valdkonda.
										Sandra Haugas: Parempoolsed ja Isamaa. Kuhu edasi?									Uuendusi ei tohi kartaEesti kiire arengu on taganud meie inimeste ettevõtlikkus, soov edasi liikuda ja julgus katsetada. Meie eduloo jätkumise tagab see, kui oleme avatud uuendustele ja otsime lahendusi kaasaegsetele probleemidele. Parempoolsetena suhtume me avatud meelega uutesse tehnoloogiatesse ja ärimudelitesse, mis loovad uusi võimalusi ja töökohti. Kapseldumine vanasse ja halvustav suhtumine teistesse lõikavad meid ära sõpradest ja võimalustest ning pidurdavad meie arengut.Avatud majandus kasvatab jõukustHeaoluühiskonna eelduseks on vaba ja tugev majandus. Eraomand peab olema kaitstud. Ettevõtlikkus on väärtus, mille kaitsmisega tuleb pidevalt tegeleda. Eesti jõukuse kiire kasv on võimalik vaid vaba konkurentsi ja rahvusvahelistumise edendamisega. Ettevõtluse ülesanne on teenida tulu ning pakkuda inimestele tööd. Raamid selleks tuleb luua riigil. Parempoolsetena seisame vastu riigi sekkumisele ettevõtlusse ja riigiosalusega ettevõtte domineerimisele vaba konkurentsi üle.Lihtsad ja madalad maksudMaksusüsteem peab olema ühetaoline, arusaadav ja ettevõtjatele jõukohane. Raamatupidamislikust ettevõtluskeskkonnast tuleb liikuda vaba konkurentsi soodustava ettevõtlusruumi poole. Meid ei vaimusta nn ""euro-usinus"" ning leiame, et Eesti peab ise kujundama enda tingimustele sobiva maksusüsteemi. Suurem koostöö Euroopa Liidu riikide vahel on oluline, kuid see peab innustama vastutustundlikku eelarvepoliitikat ja maksude vähendamist, mitte vastupidi.
										Johann-Christian Põder: läänelikud ja kristlikud väärtused									Tark riik soodustab tarka rännetOluline on seista Eesti omapära ja kultuuri eest. Kaasaegne rahvuslus põhineb eelkõige inimeste kuuluvustundel, mitte niivõrd etnilisel päritolul. Eestlaseks võib nii sündida kui saada, kuid oluline on eestlaseks jääda. Piiririigina ei saa Eesti üksiolemise vaadet endale lubada. Ränne on vabas maailmas loomulik ning konservatiivne poliitika ei seisne mitte sisserände eitamises, vaid targa rände soodustamises ja selle juhtimises Eesti majanduse ja julgeoleku huvidest lähtuvalt. Vaimult suur riik ei võitle enda mineviku ega oma rahvaga. Kõik juba Eestis elavad inimesed, sõltumata nende kodusest keelest, peavad tundma Eestit oma koduna. Peame kaasa aitama sellele, et need inimesed saaksid Eestile oma inimesteks.Vähem ettekirjutusi ja keeldusidParimad valikud enda eluolu korraldamiseks langetab iga inimene ise. Eraelu, kodu ja perekond ei vaja riiklike suuniseid – igaüks on nendes küsimustes vaba ise otsuseid langetama. Tuleb lõpetada püüded kõike reguleerida ning keeldude-käskude abil ühiskonnale kellegi tõekspidamisi peale suruda. Enamuse arvamus ei kaalu üles teiste inimeste vabaduste riivet. Riik peab kaitsma üksikisikut ebaõigluse eest ning tagama vähemuste õiguse täisväärtuslikule elule.Eesti peab jääma kindlaks läänelikele väärtusteleAjal, mil maailma majanduse ja poliitika kese kandub üha enam Itta, peame Eestis jääma kindlaks meile omastele läänelikele väärtustele. Nagu näitavad arengud mitmes Euroopa riigis, siis sellelt kursilt kõrvale kaldumine võib juhtuda kergemini ja kiiremini, kui keegi oleks osanud seda arvata. Parempoolsetena seisame selle eest, et tugev kodanikuühiskond, aus ja läbipaistev riigijuhtimine, sõltumatud institutsioonid ja sõnavabadus on Eestis jätkuvalt iseenesest mõistetavad ja au sees. Vaid nii tagame Eesti riigi stabiilse arengu ja oma rahva kindlustunde.
										Juhani Jaeger: liberaalset Isamaad ei vaja keegi									Parlamentarismi ei tohi mõtlematult lammutadaTaasiseseisvumise järgselt end sisse töötanud esindusdemokraatia on taganud Eesti stabiilse ja tasakaalustatud arengu – selle traditsiooni lammutamine oleks viga. Peame hoiduma populistlikest katsetest avada põhiseadust või kehtestada seadusi rahvahääletuse teel ning kindlustama esindusorganite (parlament, kohalikud volikogud) sisulist rolli riigi ja omavalitsuste juhtimisel. Poliitika põhivalikud on maailmavaatelised ning erakondade roll esindusdemokraatias on oluline. Kodanike valmidust end erakondlikult määratleda ei tohi alavääristada. Vastasel juhul muutub Eesti ametkondlikuks mugavusriigiks, kus puudub julgus suuri ja vahel ebapopulaarseid otsuseid langetada. Läbipaistev ja avatud riik on parim viis korruptsiooni ohjeldamiseks.Õigusriik peab olema jõukohaneIgaühel peab olema jõukohane kaitsta oma huve kohtus ja seda vajadusel ka riigi vastu. Eesti seadused peavad kehtima igas kogukonnas ja igas olukorras. Samas vaba ühiskond aktsepteerib eksimusi ning kaitseb eksinu õigust teisele võimalusele. Riigi poolt inimeste eraelu puudutavate andmete kogumist tuleb piirata ning tagada selliste andmete kaitse.***Soovime aktiivselt seista ülaltoodud põhimõtete eest ning leida endale mõttekaaslasi erakonna Isamaa liikmete ja Eesti avalikkuse seast. Selleks oleme otsustanud asutada erakond Isamaa liikmeühenduse Parempoolsed ning loeme end liikmeühenduse asutajaliikmeteks. "
err,12.05.2020 17:20,Välismaa,https://www.err.ee/1088944/agentuur-koroonaviirus-voib-tuua-el-i-piiridele-rohkem-varjupaigataotlejaid,Agentuur: koroonaviirus võib tuua EL-i piiridele rohkem varjupaigataotlejaid,"EASO andmetel registreeriti märtsis Euroopa Liidus palju vähem asüülitaotlusi võrreldes veebruariga. Euroopa piirivalveameti andmetel vähenes ka ebaseaduslikult Euroopa Liitu saabunud põgenike arv, vahendas Reuters.EASO tõdes aga, et koroonaviiruse puhangud Lähis-Idas ja Põhja-Aafrikas võivad seal põhjustada toidupuudust, muuta julgeolekuolukorda veelgi ebastabiilsemaks ning tugevdada mässuliste rühmituste, näiteks ISIS-e mõju. See võib EASO hinnangul kasvatada varjupaika soovivate migrantide arvu.Pärast 2015. aastat, mil Euroopa Liitu saabus üle miljoni varjupaigataotleja, on liit püüdnud immigratsiooni kontrolli alla saada ning andnud abi Türgile ja Liibüale, et need ei laseks Euroopasse pürgivaid migrante edasi liikuda.ÜRO andmed näitavad, et eelmisel aastal saabus Euroopa Liitu vähem kui 123 000 varjupaigataotlejat. Sel aastal on siiani liitu jõudnud 22 000 inimest.
										EL valmistab ette viisapiiranguid välisriikidele									Näiteks Vahemere äärsed Euroopa Liidu riigid on öelnud, et koroonakriisi tõttu on neil keerulisem vastu võtta merelt päästetud migrante. Euroopa inimõiguste nõukogu kirjutas eelmisel nädalal Maltale, et riigil on rahvusvahelise humanitaarabi seaduse alusel kohustus võtta vastu päästetud migrante, ka vaatamata koroonaviirusele.Euroopa Liidu siseasjade volinik Ylva Johansson plaanib teha peagi ettepaneku vaadata üle liidu varjupaigasüsteem, mis loodi 2015.-2016. aastal, kui migratsioonilaine eesrindele jäänud lõunapoolsed riigid süüdistasid, et teised liidu riigid ei aidanud neil migrantide massiga toime tulla. See kahjustas EL-i ühtekuuluvust, sest rikkad sihtriigid nagu Saksamaa ja Rootsi kritiseerisid Ida-Euroopa riike nagu Poola ja Ungari, et need keeldusid uusi põgenikke vastu võtmast.""Meie tulevane migratsiooni ja varjupaiga pakt luuakse põhimõttele, et migratsioon on normaalne, et me peame tegelema sellega ratsionaalselt ja koos töötades,"" ütles Johansson.????#EASO cautions that #COVID19 could result in increased #asylum-related #migration.????Read our Special Report on Asylum Trends and COVID-19 here ➡️ https://t.co/DPyAsvy3re.????See press release ➡️ https://t.co/QmmyMnxVXj.#EASOAsylumTrends pic.twitter.com/ZdjXRAWupq
— EASO (@EASO) May 12, 2020 "
err,23.03.2021 16:34,Välismaa,https://www.err.ee/1608152236/tumeveebis-muuakse-uha-enam-koroonavaktsiine-ja-voltsitud-vaktsiinipasse,Tumeveebis müüakse üha enam koroonavaktsiine ja võltsitud vaktsiinipasse,"Teadlaste sõnul on nad näinud vaktsiinidega seotud kuulutuste järsku kasvu tumeveebis, vahendas BBC, lisades, et ei ole kinnitust, kas müüakse päris vaktsiine.Küberturbefirma Check Pointi teadlased on alates jaanuarist, mil ilmusid esimesed vaktsiinireklaamid, jälginud häkkerite foorumeid ja teisi reklaamlehti. Nende sõnul on nähtud kuulutuste arv sellest ajast kolmekordistunud enam kui 1200-ni.Teadlaste sõnul paistavad vaktsiinide müüjad olevat USA-st, Suurbritanniast, Hispaaniast, Saksamaalt, Prantsusmaalt ja Venemaalt. Meeskond leidis nii kirillitsas kui ka inglise keeles kirjutatud reklaame.Reklaamitute hulgas on Oxford/AstraZeneca vaktsiin, mida müüakse 500 dollariga, Johnson & Johnsoni ning Sputniku vaktsiini müüakse 600 ning Sinopharmi oma 750 dollariga.Samuti pakutakse võltsitud negatiivse tulemusega koroonateste. ""Me teeme negatiivseid koroonateste välismaalt tulijatele, töö saamiseks jne. Osta kaks negatiivset testi ja saa kolmas tasuta,"" seisab näiteks ühes kuulutuses.Tumeveebis müüakse ka vaktsineerimistunnistusi 150 dollari eest.Kui Check Pointi teadlased ühe müüjaga ühendust võtsid, siis öeldi neile, et nad peavad saatma vaid oma nime ning mõne kuupäeva, mida võiks märkida väidetava vaktsiinisüsti saamise ajaks.""Te ei pea muretsema. See on meie töö. Me oleme seda teinud paljudele inimestele ning kõik on hästi,"" kirjutas müüja.Osad reisikorraldajad nõuavad vaktsineerimistunnistuse olemasolu. Näiteks Euroopa Liit kaalub samuti nende väljastamist, et võimaldada vaktsineeritutel või ka negatiivse testitulemuse andnutel või hiljuti koroonaviirusest tervenenutel EL-is vabalt reisida.Check Pointi tooteohutuse uuringute juht Oded Vanunu ütles BBC-le, et tumeveebist vaktsiini hankimine on riskantne.""On hädavajalik, et inimesed mõistaksid, et püüda saada vaktsiini, vaktsineerimispassi või negatiivset koroonatesti tulemust mitteametlikel viisidel, on väga riskantne, sest häkkerid on rohkem huvitatud teie rahast ning andmete ja identiteedi ärakasutamisest,"" ütles ta.Vanunu sõnul ostis tema meeskond tumeveebist 750 dollari eest ühe doosi Sinopharmi vaktsiini, et seda uurida, kuid nad ei ole seda veel kätte saanud. Tema meeskond ütles BBC-le, et nende hinnangul on see müüja pettur, kuid on võimalik, et teised müüjad müüvad nii tõelisi kui ka võltsitud vaktsiine.Check Point kutsub riike üles võtma kasutusele QR-koodide süsteemi kogu vaktsiinidokumentatsioonis, et muuta võltsimine keeruliseks.Tumeveeb on interneti osa, millele pääseb ligi vaid eritarkvara või -seadistuse abil. "
err,06.09.2020 16:44,Eesti,https://www.err.ee/1131844/olukorrast-riigis-konkurentsiamet-toestas-et-apteegireform-ei-toiminud,"""Olukorrast riigis"": konkurentsiamet tõestas, et apteegireform ei toiminud","Kuigi ravimite juurdehindlusele kehtivad Eestis piirmäärad, on ostuhind, millega hulgimüüja ravimid sisse ostab, manipuleeritav ning lubab tarbijalt küsida kõrgemat hinda, selgus konkurentsiameti analüüsis.Ravimite jae- ja hulgimüügil kehtivad juurdehindluse piirmäärad, millest rohkem ei tohi hulgimüüja või apteek ravimipakendile hinda lisada. Samas konkurentsiameti analüüs kinnitab, et ostuhind, millega hulgimüüja ravimid sisse ostab, on manipuleeritav.Tegelikkuses maksab ravimitootja tihti hulgimüüjale osa ostuhinda tagasi, vormistades need tagasimaksed boonustena või tasuna lisateenuste eest (nn kickbackid). Juurdehindlused arvestatakse siiski esmasel ostuarvel märgitud kõrgema hinna järgi. Seetõttu on ravimi hind hinnaregulatsiooni järgselt kõrgem, kui see olema peaks, märkis konkurentsiamet.Harry Tuule sõnul on probleem selles, et me ei näe lihtsalt nende tehingute taha. ""Eestis on reguleeritud, et hulgimüüjad tohivad kolm protsenti panna hinnale juurde ja jaemüüjad 15 protsenti. Aga küsimus on, kuidas tekib see alghind,"" lausus Tuul.""Ja kuna hulgimüüja on omakorda jaemüüjaga väga tihedalt integreerunud, siis see kasum võib olla mitte kolm, ega 15 protsenti, vaid koguni 50 protsenti,"" ütles Tuul.Andrus Karnau lisas, et konkurentsiameti analüüsi lugedes ei näinud ta ka lahendust sellele olukorrale.Harry Tuule sõnul võiks asja ideaalses maailma lahendada turumajanduse toimimine, kus võistlevad pakkujad oleksid sunnitud pakkuma paremat hinda.""Millegipärast see Eestis selliselt ei toimi. Meil on põhimõtteliselt kaks mängijat turul, kes pakuvad ravimeid nii hulgi kui ka jaeturul ja hinna kujundust saavadki nad kahekesi reguleerida,"" rääkis Tuul.Karnau sõnul tuleb konkurentsiameti analüüsist välja see, et aprillis toimunud apteegireform tegelikult ei lahutanud apteegi jaemüüki ja hulgimüüki.""Apteegid on jätkuvalt hulgimüüjate kontrolli all, tõsi küll, pisut teistsuguste lepingute vormidega, mitte juriidilise omanduse kaudu,"" sõnas Karnau.""Teine asi, millest konkurentsiameti kirjutab, et see taoline jäik juurdehindluse määr tegelikult soodustab sedasama protsessi, mis on Eesti apteegiturgu iseloomustanud juba viisteist aastat või rohkemgi. Et apteegiturg on jagatud kahe tegija vahel. Ta on tugevalt ketistunud, ta on tugevalt vertikaalselt integreeritud,"" lisas Karnau.Karnau sõnul toob konkurents välja selle, et väide justkui oleks apteegiturg hästi reguleeritud, on petlik. ""Tegelikult kehtivatest regulatsioonidest on võimalik mööda hiilida, mis tähendab seda, et tegelikult ta ei ole reguleeritud. Ja tegelikult see, mis hinda me maksame sõltub ikkagi suuresti hulgimüüjate suvast,"" lausus Karnau.Harry Tuul lisas, et juriidiliselt on sisu korrektne, aga see hind on sisuliselt natukene teine. "
err,21.12.2020 08:00,Korvpall,https://sport.err.ee/1214671/raieste-koduklubi-teenis-napi-voidu-vene-meeskond-pidi-leppima-kaotusega,"Raieste koduklubi teenis napi võidu, Vene meeskond pidi leppima kaotusega","Vene ja Fuenlabrada pidasid koduseinte vahel maha tasavägise kohtumise, kuid pidid tunnistama turniiritabelis tagapool oleva Bilbao nappi 74:70 (13:14, 17:20, 25:19, 19:17) paremust. Vene arvele jäi 12 minutiga kolm punkti (kahesed 0/1, kolmesed 1/3), üks lauapall, pallikaotus ja isiklik viga, kirjutab Korvpall24.ee.Turniiritabelis 14. kohal olev Fuenlabrada (4-10) peab Hispaania kõrgliigas järgmise kohtumise juba ülehomme ehk 22. detsembril, kui võõrsil minnakse vastamisi liigatabeli seitsmendat positsiooni hoidva Malaga Unicajaga (8-5).Sander Raieste koduklubi Baskonia võttis koduväljakul oma, kui numbritega 79:72 (18:20, 21:18, 23:18, 17:16) kindlustati võit liigatabelis teist kohta hoidva Tenerife (12-2) üle.Kui eelmine nädal sai Raieste võitu oma panuse anda, siis pühapäevases kohtumises jäi Eesti koondise ääremängija pingile.Loe rohkem portaalist Korvpall24.ee. "
err,26.05.2020 19:22,ETV uudised,https://www.err.ee/1094594/aktuaalne-kaamera-kell-18-30,Aktuaalne kaamera kell 18:30,
err,01.10.2020 19:30,Muusika,https://kultuur.err.ee/1142102/marko-veisson-katkul-gripil-ega-muudel-pandeemiatel-pole-onnestunud-muusikat-valja-suretada,"Marko Veisson: katkul, gripil ega muudel pandeemiatel pole õnnestunud muusikat välja suretada","Ajakirja Muusika oktoobrinumbris ilmunud vestlus preemia laureaatidega.Mis on muusikas teie jaoks ammendamatult huvitavat, ilma milleta elu ette ei kujuta?Ramo Teder: Oh, ma ei oskagi sellele vastata nii nagu ma tegelikult tunnen ... eks sõnadega saab seda ehk kuidagi edastada, aga mina ilmselt mitte, vähemalt mitte nii, nagu see minu sees on. Mulle on kõik muusikaga seonduv kuidagi ammendamatu. Satun mingi muusikateose vahendusel täiesti teise maailma ... Samas see ""teise maailma"" tunnetus on meil kõigil ju ka väga erinev, nii et jäängi konkreetse vastuse võlgu.Marko Veisson: Eks elu on ikka vanem kui muusika ja pigem näib, et kõik, mis on muusikas huvitav, ammendab end mõne aja pärast või pisut varemgi. Ning siis on vaja leida midagi uut, mis taas huvitav oleks. Mind paelub erinevate rahvaste muusika. Naudin seda, leian inspiratsiooni ja vahel pisut kasutan ära ka. Samas on mul nende erinevate muusikatraditsioonidega alati mingi isiklik side. Võibolla ongi pigem nii, et esmalt armun mingisse piirkonda ja siis hakkab ka selle maa muusika meeldima.Näiteks olen üsna palju viibinud Põhja-Ghanas ja sealne ühtaegu tantsuliselt kiirelt pulseeriv ja samas Saheli-päraselt meditatiivne muusika on mu vaieldamatu lemmik. Kunagi aga tegelesin alpinismiga ja sellest ajast on jäänud armastus Põhja-Kaukaasia rahvaste muusika vastu. Ainult hiiu kandlega läks teistpidi – esmalt võlus mind selle pilli kõla ja seejärel pilli õppima asudes tekkis huvi Vormsi ja eestirootsi muusika vastu. Muidugi kiirguvad mõjud kõigist nendest muusikalistest kogemustest ka Puuluubi loomingusse, ehkki tänapäeval tuleb selliste laenudega väga ettevaatlik olla, et kultuurilist omastamist vältida.
										Urmas Sisask: usun, et tulevikus jätkub kontserttegevus tavapäraselt									Kas muusika kõrvale on jäänud ruumi ka mõnele hobile?Ramo Teder: Olen ametilt maalikunstnik (lõpetanud EKA maalikunsti erialal), kuigi olen sellel alal töötanud n-ö pisteliselt. Olin pikalt graafika trükkal ja olen töötanud kunstiõpetajana nii joonistamise kui maalimise erialal, müünud oma maale ja joonistusi. Kuigi õppisin lapsena ja hiljem ka Otsa koolis mitu aastat flööti, siis pigem olen olnud pikalt suhtumisega, et just muusika on mu hobi. Aga tõesti, nüüd juba aastaid on see vastupidi, kujutav kunst on hobi ning pere, lapsed ja muusika on peamine.Marko Veisson: Eriti mitte, aga tööle ikka jõuan.Vaadates praegusele koroonaviirusest haaratud ajale – milliseks võib muusika- ja kontserdielu edaspidi muutuda?Ramo Teder: Sellest on natuke kahju, jaa, et hetkeseis kogu sellist esinemiste-klubide-ürituste-festivalide-kultuurivahetuste jne arengut pärsib, aga samas teistpidi on see mingis teises skaalas ikkagi midagi uut ja head kaasa toonud. Ise siiski loodan, et kontsertide, festivalide ja üleüldse muusika esitamise seis taastub.Marko Veisson: Ei katkul, gripil ega muudel pandeemiatel ole õnnestunud muusikat välja suretada ning ega koroonagi sellega hakkama saa. Tuleb lihtsalt leppida, et lähiaastatel on vähem välisreise ja suuri festivale kardetavasti ka niipea ei näe. Aga küll nad tulevad kähku tagasi. Oli ju Eestiski alles septembri alguses veel üsna pilvitu kontserdielu.Esinesime hiljuti Münchenis. Reeglid olid seal väga konkreetsed – siseruumides maskid ette ning kontserdisaalis publik rangelt hajutatud. Aga kontserdid toimuvad ja publik tuleb kohale! Iseasi kui tasuv see erakorraldajale on – ilmselt mitte eriti. Põnev on jälgida ka erinevaid innovatiivseid lahendusi, näiteks Ukrainas tehti suvel ""vertikaalseid kontserte"". Valiti kena kõrge hotell, bänd esines all parklas ja publik broneeris omale piletite asemel hotelli toad ning jälgis kontserti rõdult. Iga väike seltskond teistest korrektselt ja turvaliselt eraldatult. "
err,16.05.2020 08:23,Majandus,https://www.err.ee/1090651/usa-esindajatekoda-kiitis-heaks-ajaloo-suurima-paastepaketi,USA esindajatekoda kiitis heaks ajaloo suurima päästepaketi,"Kolme triljoni dollari suurune pakett näeb ette abisummasid valitsusasutustele, raskustesse sattunud peredele ja väikefirmadele ning haiglatele, suurendab toidu- ja töötuabi ning üüri- ja kodulaenutoetust. Miljardeid dollareid on plaanis eraldada koroonaviiruse testimise ja seire parandamiseks ja ravi väljatöötamiseks. ""Peame seda oluliseks investeeringuks Ameerika inimestesse ning meie osariikide ja kogukondade eelarvetesse,"" ütles esindajatekoja spiiker Nancy Pelosi. Koroonakriisi tõttu on praeguses töö kaotanud enam kui 36 miljonit ameeriklast. Esindajatekojas toetas eelnõu 208, vastu oli 199 saadikut. Senatis ootab eelnõu ilmselt läbikukkumine, kuna paljude vabariiklaste sõnul on tegemist ""demokraatide liberaalse soovinimekirjaga"".  "
err,06.08.2020 16:46,Snuuker ja piljard,https://sport.err.ee/1121443/sotlane-lopetas-kaheksa-aastat-kestnud-ootuse-snuukri-mm-il-tehti-147,Šotlane lõpetas kaheksa aastat kestnud ootuse - snuukri MM-il tehti 147,"Higginsile oli see karjääri jooksul kümnes kord maksimaalne seeria välja mängida, aga esimest korda suutis šotlane seda MM-turniiril.147 on snuukris ihaldatud, aga samas suhteliselt harv nähtus. Tänavuse aastanumbri sees on seda korra suutnud inglane Kyren Wilson (11. veebruaril Walesi lahtistel Jackson Page'i vastu).Maailmameistrivõistluste põhitabelis nähti maksimaalset seeriat viimati 2012. aastal, kui sellega tuli toime Higginsi legendaarne kaasmaalane Stephen Hendry. Üldse on MM-turniiridel tehtud 147-ne seeria 11 korda.Higginsi saavutus võrdsustas matši üldseisu enne vaheaega 8:8-le. Veerandfinaali jõudmiseks läheb tarvis 13 frame'i. "
err,28.08.2020 23:01,Motosport,https://sport.err.ee/1128801/hannes-soomer-oli-reedestel-vabatreeningutel-kolmas,Hannes Soomer oli reedestel vabatreeningutel kolmas,"Esimeses vabatreeningus näitas Soomer koguni teist aega, kaotades rekordilist kuuendat järjestikust võitu jahtivale itaallasele Andrea Locatellile (BARDAHL Evan Bros. WorldSSP Team) 0,6 sekundiga.Teises vabatreeningus trügis Locatelli ja Soomeri vahele prantslane Jules Cluzel (GMT94 Yamaha). Kaks esimest olid ühed vähestest, kes parandasid ringiaegu, sest nii temperatuur kui tuul tõusid. Soomeri parim aeg jäi esimesse vabatreeningusse. Kokkuvõttes jäi Soomerit ja Locatellit, kelle aeg oli 1.54,308, lahutama 0,841 sekundit.""Täna oli päev, kus kõik pusletükid kokku sobisid. Muutus ei tulnud ühest asjast, kõik paljudest väikestest detailidest. Oleme õppetunnid enda kasuks pööranud ja pannud koos meeskonnaga mootorratta sõitja heaks tööle,"" ütles Hannes Soomer.""Teeme endale kordaläinud tööpäeva eest pai, kuid lakke kindlasti ei hüppa. Homme on uus päev ja tahame ka homme olla lähemal eesmärgile kindlalt esiviisikusse sõita.""Supersport-klassi kvalifikatsioon toimub laupäeval Eesti aja järgi kell 12.40, esimene võistlussõit 16.15, teine pühapäeval kell 13.30.Peale kolme etappi hoiab Soomer maailmameistrivõistlustel 39 punktiga üheksandat kohta. "
err,15.06.2020 16:40,Majandus,https://www.err.ee/1102379/palts-el-peaks-kinkima-eestile-20-miljardit-eurot,Palts: EL peaks kinkima Eestile 20 miljardit eurot,"""Eestile tuleks kinkida 20 miljardit, ükskõik mis kujul. Sest et Itaaliale on meie ekvivalendis kingitud rohkem kui 20 miljardit. /.../ Alustada sellisest nullstardist, muidu jääb see arutelu igaveseks praegu lauale,"" ütles Palts (Isamaa) Vikerraadio saates ""Välistund"".SEB privaatpanganduse strateeg Peeter Koppel lisas, et raha ei ole enam akumulatsioonivahend selles klassikalises mõistes nagu ta varem oli ja nagu ta paljude inimeste arvates praegu on.""Midagi pole parata, raha kui selline pole tänapäeval enam akumulatsioonivahend. Kui koguda rikkust, siis seda rikkust tuleb koguda varades ja seda tõestab asjaolu, et varad, alates kollektsioneerimisväärtusega kelladest kuni tehnoloogiaettevõtete aktsiateni, on liikunud alates 2009. aasta 9. märtsist (keskpankade lõdva rahapoliitika algus - toim) küll väikeste apsudega ja väikeste jõnksudega, aga sisuliselt ainult üles poole,"" ütles Koppel.Saates arutati ka, kas mudel, kus raha kogutakse panka, et saada sinna väikest protsenti juurde, töötab veel. Koppel leidis, et see mudel töötab kolme kuu perspektiivis ja kahe-kolme aasta perspektiivis, kuid mitte pikemalt.""Kohe kui me venitame selle horisondi pikemaks, siis ei,"" lisas Koppel.Riigikogu Euroopa asjade komisjoni liige Oudekki Loone (Keskerakond) soovitas riigil ehitada teid ja pakkuda rohkem oma teenuseid hariduse, farmaatsia ja tootmise vallas. "
err,09.07.2020 14:16,Jalgpall,https://sport.err.ee/1110835/sergei-zenjovi-kauaaegne-koduklubi-visati-ukraina-korgliigast-valja,Sergei Zenjovi kauaaegne koduklubi visati Ukraina kõrgliigast välja,"Majanduslikes raskustes olev Karpatõ jättis käesoleval hooajal ilmumata 24. ja 29. vooru kohtumistele Mariupoli vastu ning liiga reeglitele tuginedes heideti tabelis viimasel kohal olnud klubi neljapäeval meistrisarjast välja.Ukraina meedia sõnul on Lvivi klubi finatsprobleemid paraku nii suured, et suure tõenäosusega jääb Karpatõ ilma ka profilitsentsist ning võistkond saadetakse peatselt laiali.Zenjov liitus Lääne-Ukraina suurima klubiga 2008. aasta veebruaris ning käis nende eest väljakul 158 kohtumises. Eestlane on siiani võistkonda enim kordi esindanud võõrleegionäriks. 2012. aastal mängis Karpatõ eest viis kohtumist ka Tarmo Kink. "
err,06.12.2020 15:57,Muusika,https://menu.err.ee/1198336/jaagup-tuisk-tegi-whami-last-christmasile-eestikeelsed-sonad,"Jaagup Tuisk tegi Whami ""Last Christmasile"" eestikeelsed sõnad","Jaagup Tuisu sõnul on jõululaulude suureks plussiks just see, et need on aegumatud. ""Aastast-aastassse sa kuuled jälle seda üht jõululugu ja see toob kohe meeleolu,"" selgitas ta ja kinnitas, et mõte ""Last Christmasile"" eestikeelsed sõnad teha tuli tal mõni õhtu tagasi. ""Mõtlesin, et ""Hommik Anuga"" on tulemas ja võiks midagi lahedat teha,"" ütles Tuisk ja kinnitas, et samal päeval kell kaks öösel saatis ta Koit Toomele ja Uku Suvistele esimese versiooni.Kuula eestikeelset versiooni ""Viimane talv"":  Ülekande alguseni jäänud Ülekanne on lõppenudOTSEKopeeri HTML kood.Jaga 12   00:00 / 00:00LiveLaadimine  "
err,29.06.2020 08:05,Uudised,https://menu.err.ee/1107012/beyonc-annab-valja-visuaalalbumi-black-is-king,"Beyoncé annab välja visuaalalbumi ""Black Is King""","Muusik töötas viimati ""Lõvikuninga"" mängufilmina taasloodud uusversiooni juures, millele ta salvestas originaalmuusika ja kureeris kõrvalalbumi ""The Lion King: The Gift"". ""Black Is King"" on pressiteate järgi ""Lõvikuninga"" uustõlgendus ja põhineb ""The Gifti"" muusikal, seal teevad kaasa mõned albumil kaasa teinud artistid, kuid pressiteade lubab ka teisi külalisesinejaid.""See noore kuninga transtsendentne teekond läbi reetmise, armastuse ja eneseleidmise annab au mustade perekondadele läbi kogu ajaloo. Tema esivanemad aitavad tal liikuda oma saatuse suunas ja tänu oma isa õpetustele ning lapsepõlvearmastusele teenib ta välja kodu ning trooni tagasisaamiseks vajalikud voorused,"" vahendab Pitchfork pressiteates toodud kirjeldust.Beyoncé avaldas hiljuti singli ""Black Parade"", mis ilmus mustanahaliste püha Juneteenthi puhuks 19. juunil, mil mälestatakse orjanduse lõppu USA-s. "
err,25.01.2021 18:50,Teater,https://kultuur.err.ee/1608085717/mart-meos-pole-kindel-kas-saame-parast-piirangute-loppu-narva-teatrikeskuse-avada,"Märt Meos: pole kindel, kas saame pärast piirangute lõppu Narva teatrikeskuse avada","""Meile teeb see punkt rõõmu, meil on Narvas teatrikeskus, mis tegutseb juba kolmandat aastat, aga praegusel hetkel pole meil ühtki püsiva tegevustoetuse otsust,"" ütles ta.Ta loodab, regionaalse teatrikunsti arengu punkt ei jää lihtsalt punktiks koalitsioonileppes. ""Loodan, et sellele järgnevad ka konkreetsed tegevused ja otsused.""Meos loodab, et uus kultuuriminister pöörab samuti suurt tähelepanu äärealadele. ""Me ei tea, kas me pärast piirangute lõppu suudame Narva teatrikeskust avada, meil ei ole ühtki toetusotsust ja me pole midagi allkirjastanud, meie tulevik on täiesti ebakindel.""Kui Vaba Lava teatrikeskused Tallinnas ja Narvas on suletud, siis väiketeater R.A.A.A.M alustab veebruari algul lavastuse ""Kapten Mihkel"" etendustega Kuressaares.""Sel aastal on tulemas ka kolm esietendust, ega me ei tea, milline on publiku julgus tulevikus, aga me väga loodame, et normaalne tegevus tuleb tagasi juba varakevadel."" "
err,31.03.2021 09:55,Raadiouudised,https://www.err.ee/1608161155/ida-viru-keskhaiglat-on-tabanud-toetajate-tulv,Ida-Viru keskhaiglat on tabanud toetajate tulv,"Haigla esindajate sõnul on inimesed koroonaajal aina rohkem hakanud aru saama sellest, kui keeruline amet on meditsiinitöötajatel. Rene Kundla "
err,07.08.2020 16:34,Muusika,https://menu.err.ee/1121743/ewert-and-the-two-dragons-on-valismaal-tuuritades-bussiga-mitmeid-autosid-ramminud,Ewert and The Two Dragons on välismaal tuuritades bussiga mitmeid autosid ramminud,"Toona kolmeliikmeline bänd alustas oma tegevusega 2009. aastal ja nime panekuga läks neil kiireks. ""Meil oli muusika juba salvestatud ja miksitud ja siis oli tarvis midagi sinna kaane peale kirjutada. Igasuguseid nimesid mõtlesime, aga ausalt öeldes, kui nüüd tagasi vaadata, siis väga ma ei mõista, kuidas see valik kõige paremaks osutus,"" rääkis bändi liige Ewert Sundja.Esimene album anti välja üsna kiirelt ja peagi saatis bändi ka Lätis suur edu. Nende teist Eestis toimunud kontserti käis kuulamas Läti raadiohääl Toms Grevins, kes nende tegevust kohalikus meedias kajastas. Kajastusest inspireerituna kutsuti draakoneid ka Lätti esinema ja sellest sai bändi jaoks vaimne läbimurdehetk, mis andis ka edaspidiseks karjääriks positiivse laengu.Lätti sõideti esinema suure hurraaga, kuid kohale jõudes tabas muusikuid kerge pettumus. ""Kui me jõudsime I Love You baari kohale ja laadisime kõik oma asjad ühte paekivist keldrisse ära, mõtlesime, et noh, kus siis see lava on. Siis me saime aru, et see on see koht, kus me oma asju hoiame – see oligi kõik, see oligi lava. Aga see pettumus lahtus ka üsna kiiresti, kui see väike ruum tuli puupüsti inimesi täis, kelle kohta meile räägiti, et nad olid ka Läti influencerid, ja ka akna taga oli kõik täis ja õuest inimesed vaatasid,"" meenutas bändi liige Erki Pärnoja.Lisaks Lätile on bänd esinenud ka mitmetes teistes riikides ja välismaal antakse kontserte vaat et rohkemgi kui Eestis. Mingil aastal oli neil 12 kuu jooksul umbes 115 esinemist ja neist 100 välismaal. Esinetud on näiteks USA-s, Ungaris ja Prantsusmaal. Tulevikus loodavad nad jõuda ka Aasiasse.
										Ewert and The Two Dragons andis välja Saku Suurhalli kontserdil salvestatud live-albumi									Kuigi välismaal tuuritamine on tore, on see endaga toonud ka mitmeid sekeldusi ja autoavariisid. Näiteks rammisid nad Sloveenias oma tuuribussiga piiriputkat. Islandil sõideti end aga parklasse kinni, sest buss oli suurem kui sissesõiduava. Berliini kesklinnas kadusid bussil aga mäe peal olles pidurid ära ja sõiduvahend hakkas vastassuunas tagurpidi mäest alla veerema. ""Muud peatumisviisi ei olnudki kui autodesse. Viis autot said ära märgistatud ja üks roller ka,"" meenutasid bändiliikmed üheskoos. Sündmuskohale saabusid ka politsei ja päästeamet. Õhtuks sai bänd aga uue bussi ja kontsert sai õigeaegselt toimuda.Talvel oli aga bussis elamine veelgi keerulisem, sest seal ööbides hakkas tihtipeale külm. ""Öösiti kõik külmetasid ja hakkasid haigeks jääma bussis ja me ütlesime [autojuhile], et pane seda sooja nüüd peale. Ta sai selle sooja peale, aga see soe läks ainult kõige kuumema peale ja ta ei suutnud mingit vahevarianti leiutada. Siis meil oli kuskil Münchenis – kus meil oli vaba päev, aga elasime ikkagi bussis – veits mingid rannapäevad seal,"" meenutas Pärnoja ja lisas, et nad istusid keset talve bussis, ujumispüksid jalas.Pikalt tuuritades võis aeg-ajalt ka segi minna, mis päev parasjagu on või kus üldse esinetakse.Kuigi muusikat tehes puutuvad bändiliikmed omavahel väga palju kokku, siis iganädalast niisama kokkusaamist nad vajalikuks ei pea. ""Tänu nendele väga paljudele koosveedetud tundidele ja kokku ilmselt isegi aastatele on see vundament piisavalt tugev ja iganädalast kokkusaamist ei pea kindlustama. Kui saame kokku, siis jätkame samast kohast ja ei ole mingit suurt võõrastamist ja uuesti tundma õppimist tarvis,"" tõdes Sundja. "
err,08.09.2020 20:41,Tennis,https://sport.err.ee/1132594/ameeriklannast-ullataja-joudis-usa-lahtistel-poolfinaali,Ameeriklannast üllataja jõudis USA lahtistel poolfinaali,"Brady läks avasetis 4:0 juhtima ja kaotas siis küll oma servigeimi, aga suutis kokkuvõttes edu hoida. Teises setis murdis ta vastase neljast pallingugeimist kolm ning võitis matši tunni ja 11 minutiga.25-aastane Brady oli üritavam pool, tehes 22 äralööki vastase seitsme vastu, kuid ka rohkem lihtvigu (24 vs 9). Edu tõi aga hea murdepallide realiseerimine (5/7).Karjääri parimat turniiri tegev ameeriklanna polnud varem suure slämmi turniiril neljandast ringist kaugemale jõudnud. Seejuures alates 2018. aastast polnud ta pääsenud edasi teisest ringist.Augustis Lexingtonis karjääri esimese WTA turniiri võitnud Brady läheb nelja hulgas kokku kas endise maailma esireketi Naomi Osaka või kaasmaalanna Shelby Rogersiga. "
err,05.05.2021 10:38,Eesti,https://www.err.ee/1126041/viipekeelsed-uudised,"Ööpäevaga tuli juurde 430 nakatunut, suri kuus inimest","Suri kuus inimest, 58-aastane mees, 68-aastane mees, 73-aastane mees, 84-aastane mees, 86-aastane naine ja 90-aastane mees. Alates pandeemia algusest on Eestis viirusega surnud 1183 inimest.Ööpäeva jooksul avati haiglates uusi COVID-19 haigusjuhtumeid kokku 23 ja haiglaravil viibib 18 patsienti vähem kui teisipäeval ehk kokku on haiglates 301 inimest. Neist omakorda vajab intensiivravi 51 patsienti (päev varem samuti 51) ja juhitaval hingamisel on 38 inimest (päev varem 39).Koju saadeti 17 inimest (üks registreeriti tagantjärgi) ning 17 inimest viidi üle mitte-COVID-19 osakonda. Haiglaravi on kokku vajanud seitse protsenti haigete üldarvust. Haiglaravil olevate patsientide keskmine vanus on 68 aastat, kõikidest haiglaravi vajavatest patsientidest on üle 60-aastased 229 inimest ehk 76 protsenti.Rahvastikuregistri andmetel laekus enim uusi positiivseid testitulemusi Harjumaale, kus koroonaviirusega nakatumine tuvastati 213 inimesel. 162 uutest Harjumaa haigusjuhtudest on Tallinnas.Ida-Virumaale lisandus 61, Pärnumaale 37, Tartumaale 31, Lääne-Virumaale 15, Põlvamaale 14, Läänemaale 13, Valgamaale 11 ning Viljandimaale kümme uut nakkusjuhtu. Raplamaale lisandus kaheksa, Saaremaale neli, Jõgeva- ja Järvamaale kaks ning Võrumaale lisandus üks uus nakatunu. Hiiumaale uusi nakkusjuhte ei lisandunud. Kaheksa positiivse testitulemuse saanul puudus rahvastikuregistris märgitud elukoht.Viimase 14 päeva haigestumus 100 000 inimese kohta on 363,2 ning esmaste positiivsete tulemuste osakaal tehtud testide koguarvust on kaheksa protsenti.Ööpäeva jooksul manustati 8714 vaktsiinidoosi, millest esmaseid kaitsesüste oli 4978. Vaktsineerimisi on tehtud kokku 346 940 inimesele, kellest lõpetatud vaktsineerimisega on 132 534 inimest.Üle 70-aastaste hõlmatus vähemalt ühe vaktsiinidoosiga on 62 protsenti. 70+ vanusegruppi on üle 60 protsendi vaktsineeritud kõikides maakondades, välja arvatud Ida-Virumaal.Kolmapäevaks on haiglates lõpetatud 7216 COVID-19 haigusjuhtumit 6943 inimesega ning viirusest on kokku tervenenud 114 033 inimest. "
err,21.01.2021 21:35,Välismaa,https://www.err.ee/1608081247/nauseda-loodan-et-koostoo-baltimaadega-on-bideni-eesmarkides-korgel-kohal,"Nauseda: loodan, et koostöö Baltimaadega on Bideni eesmärkides kõrgel kohal","""Loodan väga, et avame samasuguse positiivse ja helge lehekülje Leedu-USA suhetes, sest president Joe Biden tunneb hästi regiooni probleeme, on piirkonda külastanud ning seega on lootust, et koostöö Balti riikidega on tema eesmärkide järjekorras piisavalt kõrgel kohal,"" rääkis Nauseda.Saksamaa liidukantsler Angela Merkel on samuti lootusrikas koostöö suhtes USA uue admnistratsiooniga, vahendas ""Aktuaalne kaamera"".Merkel tunnustas USA uue presidendi Joe Bideni otsust naasta Pariisi kliimaleppesse ja maailma terviseorganisatsiooni.""Oleme täielikult teadlikud, et USA uue presidendi inauguratsiooni järel ei saa me eeldada kõikehõlmavat poliitilist kokkulepet kõiges. Tulevad läbirääkimised, kuidas asju lahendada nii, et see oleks mõlemale riigile hea. Joe Biden esindab Ameerika Ühendriikide huve, mina esindan Saksamaa Liitvabariigi huve,"" rääkis Merkel.Hiina välisministeeriumi pressiesindaja Hua Chunying tõstis esile Bideni kõnes tehtud üleskutset ühtsusele ning märkis, et USA ja Hiina suhtes oleks vaja ühtsust.""Täna hommikul, kui ma nägin ilutulestikku ja rahvast tähistamas inauguratsiooni, siis tõesti, ma olin liigutatud. Viimased aastad ei olnud kerged. Pärast neid raskeid aegu oleme meie, USA ja Hiina rahvas, ära teeninud parema tuleviku. Loodame, et president Bidenit saadab edu ametiajal. Märkasin, et president Biden mainis korduvalt ühtsust ja just seda meie kahe riigi suhe vajab,"" rääkis ta.Lõuna-Korea loodab Bideni ajal kahe Korea kõnelustel läbimurret.""Korea poolsaare rahuprotsess ei ole valik, vaid teekond, mida peame alustama. Palun teil kõigil anda oma parim, et taaskäivitada rahu kell, peatades kauakestnud vastasseisu võimalikult kiiresti ning leides USA ja Põhja-Korea ning kahe Korea kõnelustel läbimurre,"" ütles Lõuna-Korea president Moon Jae-in. "
err,08.05.2020 12:31,Välismaa,https://www.err.ee/1087589/bidenit-ahistamises-suudistav-naine-noudis-presidendikampaania-lopetamist,Bidenit ahistamises süüdistav naine nõudis presidendikampaania lõpetamist,"Bideni endine assistent, 56-aastane Reade ütles, et Biden ei tohiks juhtunut eitada. ""Me mõlemad olime seal, Joe Biden. Astu ette ja võta vastutus,"" ütles Reade kuus päeva pärast Bideni avaldust, kus USA presidendiks pürgiv 77-aastane endine asepresident eitas oma endise assistendi ahistamissüüdistust, öeldes, et väidetavalt 1993. aastal aset leidnud vahejuhtumit pole kunagi olnud.""Sa ei peaks kandideerima USA presidendiks,"" lisas Reade, kuid märkis, et ta ei usu, et Bideni tema üleskutset kuulda võtab, vahendasid Reuters ja BBC.Reade töötas aastatel 1992 kuni 1993 Bideni assistendina, kui viimane oli Delaware`i osariigi senaator. Reade`i sõnul surus Biden ta vastu seina ning pani oma käed tema särgi ja seeliku alla, suudles teda ning ütles talle üheselt mõistetaval viisil, et soovib temaga seksida. Kui naine keeldus, oli Biden väidetavalt üllatunud.
										USA vabariiklased usuvad Trumpi ülekaalukat võitu presidendivalimistel									""Ta vaatas mind ja ütles: mida kuradit, ma sain aru, et ma meeldin sulle. Siis ta osutas mind sõrmega ja ütles: sa ei tähenda mulle midagi,"" rääkis Reade intervjuus.Reade`i sõnul on ta nõus tegema valedetektori testi, kui ka Biden nõustub samaga.MK EXCLUSIVE: #TaraReade responds to #JoeBiden; calls for him to drop out pic.twitter.com/jxHAUYaWVU
— Megyn Kelly (@megynkelly) May 7, 2020Reade`i sõnul on teda pärast avalikkuse ette tulekut Bideni toeatajate poolt ähvardatud, muu hulgas on nimetatud teda Venemaa agendiks. ""Kõikidesse mu sotsiaalmeedia kontodesse on sisse murtud, kogu mu isiklik info on läbi uuritud,"" väitis Reade.Bideni esindaja: Reade`i väited on vastuolulisedBideni kampaania pressiülem Kate Bedingfield ütles, et intervjuu sisaldas vastuolulisi väiteid. ""Igal naisel peab olema võimalus rääkida oma lugu ilma hirmuta. Samal ajal ei saa me tuua ohvriks tõde. Ja tõde on, et need süüdistused on valed, ja materjal, mis on süüdistuste toeks esitatud, lükkab lähemal uurimisel väited hoopiski ümber,"" teatas Bedingfield.Reade`i vend, endine naaber ja endine kolleg on kõik öelnud, et naine rääkis oma süüdistusest juba 1993. aastal pärast väidetavat ahistamist.Reade`i esindamisest teatas hiljuti tuntud advokaat Douglas Wigdor, kes esindas kohtus ka filmiprodutsent Harvey Weinsteini ohvreid. "
err,20.10.2020 10:15,Arvamus,https://kultuur.err.ee/1149110/aleksander-tsapov-digitaalne-dilemma,Aleksander Tsapov: digitaalne dilemma,"Septembris linastus Netflixis Jeff Orlowski dokumentaaldraama ""The Social Dilemma"", mis on olnud teatud hetkedel ka kodumaiste vaatajate hulgas populaarsuse edetabelis esikohal. Jeff Orlowski on hoolimata oma 36 eluaastast jõudnud teha juba dokfilme nii jääkatte sulamisest poolustel kui ka korallide hävinemisest, uues filmis uurib ta meie ühise ruumi lahustumist mikroskoopilisteks ja reaalajas digitaalselt manipuleeritud kaja- ja ""vangi""-kambriteks.Kes on vähegi vaevunud infotehnoloogilise taristu arhitektuuriga tutvuma, teab juba niigi (kas või pealiskaudselt), mismoodi töötavad tänapäeva digiökoloogia ja seda kontrollivad majandusmudelid – meie andmete mõõdutundetu traalimine, biheivioristlikud rätsep-algoritmid, libauudiste ja teadusvastasuse võimendamine, poliitiline radikaliseerumine, digisõltuvus jne. Digitaristut loovad arvutiteadlased, insenerid ja majandusinimesed ning juba ammusest ajast on tehnoloogiatööstust kritiseeritud humanitaarse mõtte väheses kaasamises – sõltumatute eetikute, filosoofide, sotsioloogide või kultuuriteadlaste otsimine on IT-sektori töökuulutustes ülimalt haruldane. Keegi, kes vaataks tehtavat tööd ja viisaastaku ärimudelit n-ö droonilennult ning suunaks või konsulteeriks uue või juba olemasoleva platvormi tagajärgi ja eesmärke laiemalt. See on ka uue dokfilmi põhiline ja kohati üledramatiseeritud sõnum – tehnoloogia on hakanud hoolimata selle paljudest plussidest samaväärselt kahju tekitama, nii üksikisiku psühholoogilisel kui ka ühiskonna demokraatlikul tasandil. Olemasoleva ärimudeli ainus eesmärk on hoida iga jumala kasutajat oma keskkonnas maksimaalselt kaua, koguda tema kohta maksimaalselt andmeid ning müüa neid andmeid maksimaalsel hulgal ja kõrgeima hinna eest reklaamimüüjatele edasi.
										Aleksander Tsapov. Idumeedia megateemade jahil									Filmis räägivad mitmed Facebooki, Google'i, Pinteresti ja Instagrami endised juhtivtöötajad, kes ütlevad kui ühest suust, et sellisel kujul oleme me persekursil. Isegi kui see on üledramatiseerimine, on siin kindlasti oma iva. Baasfunktsioonidelt oleme me ikkagi ahvid kihutavas ja ennast ülikiirelt uuendavas Tesla sportautos. Eestiski viimasel kümnel aastal võimust võtnud kummalise segu pseudokonservatismist, meditsiinieitajatest, digivapsidest, kristallisoojendajatest ja miks mitte ka uusreligioossusest võib kirjutada nii mõneski mõttes meedia (kõige laiemas plaanis) fragmenteerumise arvele. See, mis pidi ühendama, on lõhestamas – meie abielu ühismeedia mutantidega TikTokist Redditi ja libaajakirjanduseni on karidel ning paariteraapiat sellele lahkukasvamisele ei pakuta. Seni, kuni moesõnaks on ""disruption"", mitte ""healing"", pole meil kuhugi peitu pugeda.Paljud on proovinud digitsölibaate, kolmekordseid autentimisi, rakenduste lite-versioone ja muudki, aga kui Pineteresti endine töötajagi ütleb, et kuigi tema oli loodud tehnoloogia ja ärimudeli taga, sai ta ühel päeval aru, et on iseenda loodud kimäärist sama sisse võetud kui kasutaja X. Seepärast on oluline märgata, et vastukaaluks riskiinvestorite, ükssarvikute ja sõiduteenuse jagajate jumaldamisele on meie aruteluruumis liiga vähe kirjandust, filme ja analüüsi sellest, miks, kuidas ja kuhu. Kui ainus ideaal on olla järgmise näotuvastustehnoloogia tegevjuht, mitte aeglaselt, aga põhjalikult mõtlev humanitaar, siis oleme ühel hetkel (no tegelikult juba olemegi) olukorras, kus mis tahes probleemi lahendamiseks oskame otsida abi ainult tehnoloogiasektorilt. Ja see sektor võtab rahakotiga läheneva paluja sõbralikult jutule, sest kes ei võtaks. Langetage oma kriitikaprillid ja vaadake seda filmi, kas või niisama, et korra lainetavasse peeglisse kiigata. "
err,08.07.2020 18:53,Välismaa,https://www.err.ee/1110576/merkel-loodab-euroopa-majanduse-taaskaivitamise-kavas-riikide-kompromissile,Merkel loodab Euroopa majanduse taaskäivitamise kavas riikide kompromissile,"Merkel käis Euroopa Parlamendis tutvustamas Saksamaa Euroopa Liidu eesistumise prioriteete. Kantsler nimetas viie prioriteedina põhiõigusi, ühtekuuluvust, kliima kaitset, digitaliseerimist ja Euroopa vastutust maailmas.Keskseks aruteluteemaks kujunes majanduse taaskäivitamise fond, kavandatava ühislaenu tagasimaksmise viis ja rahastamise tingimused nagu õigusriigi põhimõtete järgimine.""Euroopa tuleb kriisist tugevamana välja üksnes siis, kui me tahame oma erimeelsusi ületada ja otsida ühiseid lahendusi, kui me tahame näha maailma teiste vaatepunktist. Euroopa tuleb kriisist välja tugevamana, kui me hoiame kokku. Üksi ei saa keegi selle kriisiga hakkama, me kõik oleme haavatavad,"" ütles Merkel. "
err,28.09.2020 00:05,Aasta kool,https://novaator.err.ee/1144389/puunsi-kool-aasta-kool-2020,Püünsi kool - aasta kool 2020?,"Püünsi Kool on väike ja võimekas pärimuskultuuri väärtustav kool, mis asub looduskaunis kohas - mere ja metsa läheduses. Meie õpetajad on toetavad ja asjatundlikud ning õpilased loovad ja ettevõtlikud. Püünsi Kooli koosseisu kuulub 306 õpilast, 36 lasteaialast ning 56 töötajat.Soovime oma õpilastele edasi anda oma kooli põhiväärtuseid, milleks on õppimine, kohusetunne, hoolivus ja loovus. Meie loosung on ""Mere-poole-kaldu"" - see on kool, kuhu tulla ja kuhu tahad jääda.
					Vaata galeriid					
						10 pilti					
			2020/10 Püünsi kool - aasta kool 2020?
			Autor/allikas
			Püünsi kool
		 Aasta kool 2020 tiitlile võistleb kümme kooli, kelle hulgast aitab parima välja selgitada rahvahääletus. 12. oktoobrist näidatakse kümne parima kooli videoid ETV hommikusaates ""Terevisioon"" ning ERR Novaatoris. Võitja kuulutatakse välja ""Terevisiooni"" otsesaates.Kümme finaalis võistlevat kooli on Võru Gümnaasium, TERA Peedu Kool, Jõhvi Gümnaasium, Viimsi Gümnaasium, Tartu Forseliuse Kool, Haapsalu Kutsehariduskeskus, Püünsi Kool, Kristjan Jaak Petersoni Gümnaasium, Vääna Mõisakool ja Rakvere Ametikool.  Ülekande alguseni jäänud Ülekanne on lõppenudRakvere Ametikool - hääleta!OTSEKopeeri HTML kood.Jaga 12   00:00 / 00:00LiveLaadimine Rakvere Ametikool - hääleta!Jõhvi Gümnaasium - hääleta!Vääna Mõisakool - hääleta!Kristjan Jaak Petersoni Gümnaasium - hääleta!Tartu Forseliuse Kool - hääleta!Haapsalu Kutsehariduskeskus - hääleta!Püünsi Kool - hääleta!Võru Gümnaasium - hääleta!TERA Peedu Kool - hääleta!Viimsi Gümnaasium - hääleta!  "
err,07.06.2020 09:26,Jalgpall,https://sport.err.ee/1099268/arsenal-pidas-esimese-sopruskohtumise,Arsenal pidas esimese sõpruskohtumise,Inglismaa jalgpalli kõrgliiga jätkub peale kolmekuulist pausi alates 17. juunist. Mängurütmi leidmiseks võõrustas Arsenal madalamasse liigasse kuuluvat Charlton Athleticut. Pealtvaatajaid väljaku äärde ei lubatud ning kohtunike rolli võtsid kanda meeskondade abipersonal.Esimesel poolajal skoorisid Alex Lacazette ja Pierre-Emerick Aubameyang. Teisel sai kübaratrikiga hakkama Eddie Nketiah ning täpne oli ka Joe Willock.Liigatabelis hoiab Arsenal üheksandat kohta ning 17. juunil kohtub meeskond Manchester Cityga. 
err,08.04.2021 23:35,Korvpall,https://sport.err.ee/1608171295/sassari-ja-treier-lopetasid-meistrite-liiga-hooaja-voidukalt,Sassari ja Treier lõpetasid Meistrite liiga hooaja võidukalt,"Kaspar Treier teenis mänguaega 22,3 minutit ja viskas seitse punkti (vabavisked 2/2, kahesed 1/2, kolmesed 1/3). Veel võttis ta kaks lauapalli, andis ühe korvisöödu, tegi ühe vaheltlõike, ühe viskeblokeeringu ja kolm isiklikku viga, vahendab Korvpall24.ee.Sassaril jäigi vahegrupis kuue mängu peale üks võit ning sellega lõpetati viimasel ehk neljandal kohal. Bamberg platseerus kolmandaks ning play-off'i pääsesid Zaragoza Casademont ja Nymburk. "
err,14.01.2021 18:13,Vormel-1,https://sport.err.ee/1608073537/charles-leclerc-nakatus-koroonaviirusega,Charles Leclerc nakatus koroonaviirusega,"23-aastane monacolasel on enda sõnul kerged sümptomid, kuid tunneb üldiselt end normaalselt. Ta ei täpsustanud, kust võis viiruse hankida, kuid viibis kuu alguses Dubais.""Vastavalt meeskonna juhistele testitakse mind pidevalt. Kahjuks sain teada, et olen olnud kontaktis positiivse proovi andnuga ja isoleerusin kiiresti, andes sellest teada kõigile, kellega olen koos viibinud,"" kirjutas Leclerc sotsiaalmeedias. ""Järgnev test osutus positiivseks.""Teadaolevalt on tegemist juba viienda F1 piloodiga, kes on koroonaviirusesse nakatunud: varem on andnud positiivse proovi Lewis Hamilton, Sergio Perez, Lance Stroll ja Lando Norris.Tunamullu F1 sarjas kaks etappi võitnud ja kokkuvõttes neljandaks tulnud Leclerci eelmine hooaeg nii edukas ei olnud. Ta jõudis vaid kaks korda pjedestaalile ja sai kokkuvõttes 98 punktiga kaheksanda koha.Vormel-1 MM-sarja uus hooaeg algab 28. märtsil Bahreini GP-ga. "
err,24.04.2021 11:56,Korvpall,https://sport.err.ee/1608189931/uleplatsinaine-greeta-uprus-aitas-koduklubi-uhe-jalaga-play-off-i,Üleplatsinaine Greeta Üprus aitas koduklubi ühe jalaga play-off'i,"Madala skooriga kohtumises tõi Üprus üleplatsinaisena kõigest 21 minutiga 15 punkti (kahesed 2/3, kolmesed 3/8, vabavisked 2/2) ja kogus lisaks ka seitse lauapalli, ühe korvisöödu, ühe vaheltlõike ja ühe pallikaotuse, kirjutab Korvpall24.ee.Oaklands Wolves on tabelisse kogunud kuus võitu ja 11 kaotust ning sellega ollakse vahetult Cardiffi naiskonna ees (5-14), kuid eestlanna tiimil on kaks mängu vähem mängitud. Wolvesi ees seitsmendal kohal on seitsme võidu ja 11 kaotusega Newcastle Eagles.Põhiturniiri viimased viis kohtumist koduväljakueelist nautida saaval Oaklandsil on mängida neist veel kolm mängu, vastasteks tabeli viimane Durham Palatinates (2-15), eelviimane Caledonia Pride (3-14) ja neljas Nottingham Wildcats (9-8).Loe rohkem portaalist Korvpall24.ee. "
err,16.04.2021 08:28,Korvpall,https://sport.err.ee/1608180325/40-punkti-visanud-brown-aitas-celticsi-voidule-lakersi-ule,40 punkti visanud Brown aitas Celticsi võidule Lakersi üle,"Sel hooajal esimest korda fännid Staplesi keskusesse lubanud Lakers kodupublikut eriti rõõmustada ei suutnud. Celtics alustas mängu 7:0 spurdiga ja võitis esimese poolaja kindlalt 61:48. Viimasel veerandil kasvatati edu juba 27-punktiliseks, aga Lakers tegi tugeva lõpu ja vähendas vahe kaheksapunktiliseks.Võitjate parim oli 40 punkti visanud ja üheksa lauapalli võtnud Jaylen Brown. Kahekohalise punktisummani jõudsid veel neli meest: Payton Pritchard ja Marcus Smart viskasid kumbki 15 punkti, Jayson Tatum ja Tristan Thompson lisasid mõlemad 14 punkti ning Kemba Walker panustas 12 punktiga.Endiselt vigastatud LeBron Jamesita mängiva Lakersi ridades tõi Talen Horton-Tucker 19 punkti, Marc Gasol lisas 18 silma.Viimasest üheksast mängust viis kaotanud Lakers sai ka häid uudiseid – pikalt vigastatusega eemal olnud Anthony Davis tohib treeningutele naasta ning saab ilmselt kuu lõpus tasapisi ka mängima hakata.Tulemused:Atlanta – Milwaukee 109:120Cleveland – Golden State 101:119LA Lakers – Boston 113:121Phoenix – Sacramento 122:114 "
err,23.05.2020 22:11,Kergejõustik,https://sport.err.ee/1093700/eesti-kumnevoistlus-on-maailmas-tugeval-positsioonil,Eesti kümnevõistlus on maailmas tugeval positsioonil,"Eelmise aasta maailma edetabelis oli 36 kümnevõistlejat, kes kogusid vähemalt ühel võistlusel üle 8000 punkti. Eestlasi oli nende seas viis ehk rohkem kui kunagi varem. Selles arvestuses jäime napilt alla vaid USA-le ja Saksamaale.Kui aga vaadata näiteks kolme paremat tulemust, siis võrdlus Saksamaaga (USA-st rääkimata) on pigem seis Eesti kasuks. Eestlaste kohad maailma edetabelis – 3., 7. ja 11. Sakslastel on vastu panna 2., 8. ja 16. koht.Kui paigutame meie praeguste tipptegijate tulemused Eesti kõigi aegade edetabelisse, siis MM-võistluste hõbemedalimees Maicel Uibo on tõusnud teiseks, eelmisel aastal samuti olümpianormi täitnud Johannes Erm viiendaks ja Janek Õiglane on praegu seitsmes. Seega kolm tegevsportlast kaheksa parema hulgas.Hiljuti sportlaskarjääri lõpetamisest teatanud Karl Robert Saluri loobumise järel on meil siiski veel kaks kümnevõistlejat, kes viimasel paaril aastal 8000 punkti meeste klubiga liitunud – Karel Tilga ja Kristjan Rosenberg.Ja klubi uksele koputavad Taavi Tšernjavski ja Risto Lillemets, kelle isiklikud rekordid juba praegu Euroopa meistrivõistluste normi tasemel ehk paremad kui 7850 punkti. "
err,21.03.2021 10:53,Tennis,https://sport.err.ee/1608149983/elena-malogina-voitis-bratislava-itf-i-turniiril-paarismangu,Elena Malõgina võitis Bratislava ITF-i turniiril paarismängu,"Finaalis alistasid Malõgina ja Robbe Sloveenia - Horvaatia duo Nina Potocniki ja Iva Primoraci tulemusega 7:6 (2), 6:2. Kohtumine kestis ühe tunni ja 30 minutit.Malõgina jaoks oli tegemist neljanda ITF-i paarismängu turniirivõiduga. Varem on ta paarilisteks olnud soomlanna Anastasia Kulikova ja venelanna Polina Bahmutkina. "
err,02.12.2020 09:42,Tele/raadio,https://menu.err.ee/1193101/vaadatuimate-telesaadete-edetabeli-esikumnesse-tousis-kaks-uut-saadet,Vaadatuimate telesaadete edetabeli esikümnesse tõusis kaks uut saadet,"Nädal varem 17. koha saavutanud ""Johannese lähetamine"" meelitas teise hooaja viimase saatega ekraanide ette 134 000 vaatajat, teatas Kantar Emor.""Maski taga"", mis nädal varem oli 22. kohal, kogus aga 128 000 vaatajat.Teletabeli esikoha haaras taas ""Pealtnägija"", mis köitis 235 000 silmapaari tähelepanu.Esikolmikusse jõudsid veel 178 000 vaatajaga ""Aktuaalne kaamera"" ja 172 000 vaatajaga ""Telelegendide lahing"".Lisaks jõudsid teletabelisse ka ""Maskis laulja"", ""Hommik Anuga"", ""Õnne 13"", ""Ringvaade"" ja ""AK uudised 18.30"". "
err,24.07.2020 21:52,Eesti,https://www.err.ee/1116752/hipodroomilt-kolima-sunnitud-kriketimangijad-said-tiskresse-paris-manguplatsi,Hipodroomilt kolima sunnitud kriketimängijad said Tiskresse päris mänguplatsi,"Aastaid Tallinna hipodroomil kriketit mängimas käinud klubid olid sunnitud endale otsima uue mänguplatsi, sest senisesse traavivõistluste paika ehitatakse elumajad. Esialgu lokkab sel kevadel Harku vallas valminud Eesti esimese kriketiväljaku kõrval hein, kuid uued korrusmajad lähenevad platsile jõudsalt.""Loodetavasti meie väljakut täis ei ehitata, aga siia ümber on vald planeerinud elamuid, nii korterelamuid kui ka individuaalelamuid,"" rääkis Eesti kriketiliidu peasekretär Mart Tammoja.Lisaks juba osaliselt maha märgitud ragbiväljakule on plaanis Tiskresse rajada ka teine kriketiväljak, jalgpalli sisehall, väliväljak ja klubihoone. Uue elurajooni südamesse oli võimalik väljak rajada vaid tänu sellele, et maaomanik mängib ka ise kriketit.""Kas ta oleks nõus ka oma näo ja nimega välja tulema? Iseenesest see ei ole oluline, ei ole eestlasest isikuga tegemist ja tal ei ole erilisi ambitsioone olla tähelepanu keskpunktis,"" selgitas Tammoja.
										Tallinnas avati Eesti esimene ragbistaadion									Tara spordiplatsidele ümber ei ehitata ja plaanide kohaselt peaks saama kriketi- ja ragbiväljakutest omalaadne kogukonna keskus või park, mida saavad kõik kasutada, kasvõi pikniku pidamiseks.""Kui mitte mängijana tulla, siis tuleks tulla nagu iga normaalne inimene, mitte prahti maha loopida, juua, laaberdada. Kõik tavapärased viisaka inimese reeglid kehtivad kriketis nagu igal pool mujalgi, mingeid väga erilisi asju me küll ei eelda kelleltki,"" ütles Tammoja.Kui uskuda Vikipeediat, siis ameeriklased vahetasid 19. sajandil kriketi pesapalli vastu just seetõttu, et pesapalli mängimiseks piisas lagedast platsist, kriket aga nõuab ettevalmistatud muruväljakut.Tammoja sõnul väga karme nõudmisi kriketiväljakule pole, nii piisas uue mängupaiga rajamisel pinnase kergest koorimisest ja muru külvamisest.Uus kriketiväljak saab esimesed tuleristsed juba sel nädalavahetusel, kui seal toimuvad Euroopa kriketisarja võistlused. "
err,23.05.2020 21:32,ETV uudised,https://www.err.ee/1093710/aktuaalne-kaamera-kell-21-00,Aktuaalne kaamera kell 21:00,
err,29.03.2021 16:18,Eesti,https://www.err.ee/1608159271/liiga-pohjalik-koroonaandmebaas-tekitab-andmekaitse-inspektsioonile-muret,Liiga põhjalik koroonaandmebaas tekitab andmekaitse inspektsioonile muret,"Eelnõu kohaselt saaks edaspidi edastada nakkushaiguste registrisse epideemia tõrjeks hädavajalikke andmeid. Kui praegu on registris andmed ainult haige kohta, siis edaspidi plaanitakse sinna kanda ka negatiivse proovi andnud isiku ja lähikontaktsete andmed kui ka see, kas inimene on vaktsineeritud. Andmete kiire kättesaamine ühtsest süsteemist lihtsustaks nii terviseameti kui perearstide tööd.Kui sotsiaalministeerium toob eelnõus välja, et praegu on andmed killustatud erinevates andmekogudes ning ühtses riiklikus süsteemis oleks andmed paremini hoitud, siis andmekaitse inspektsioon sellega ei nõustu.Andmekaitse inspektsiooni peadirektor Pille Lehise sõnul võib seadusest tulenevalt säilitada andmeid vaid seni, kuni andmekogu kasutamise eesmärgid on täidetud. Kogutavates andmetes valmistab inspektsiooni jaoks muret, et kogutakse inimeste kohta väga täpseid andmeid ja samal ajal on neid väga palju.Ühtlasi plaanib riik säilitada andmeid pseudonüümitult, mis võimaldaks neid hiljem vajadusel isikutega taas kokku viia. Inspektsiooni hinnangul võiks nii mahukat andmekogu säilitada väid täiesti anonüümselt.""Kogutav andmekoosseis on lai – sealhulgas rahvus, sotsiaalmajanduslik olukord, andmed töökoha ja ameti kohta ja lisaks sellele nakatumisega seotud andmed. Teine mure on see, et kui kõiki neid andmeid kogutakse nakatunute, lähikontaktsete ja negatiivse koroonatesti tulemuse saanute kohta, tähendab see sisuliselt kogu Eesti elanikkonda,"" rääkis Lehis.
										Madise: tervishoiusündmusest politseisündmuse tegemine on poliitiline otsus									Eelnõus pole välja toodud ka kui kaua plaanib riik pandeemiaga seotud andmeid säilitada.Analüüsimiseks vajalikud andmed võiksid olla anonüümsedKüsimusi võib tekitada ka see, miks plaanib riik säilitada infot näiteks negatiivse testitulemuse kohta. Sotsiaalministeerium märgib eelnõu seletuskirjas, et negatiivse tulemuse säilitamine on oluline juhul, tegemist oli valepositiivsega, samas ka seetõttu, et negatiivse testi andnud on vabastatud isolatsioonikohustusest. Ühtlasi vajab terviseamet haiguse levikumustrite väljaselgitamiseks infot, kas lähikontaktseid on viiruse osas testitud.Kui riik soovib aga kasutada andmeid näiteks puhtalt praeguse pandeemia analüüsi jaoks, siis võib neid säilitada anonüümselt. Sellisel juhul ei kehtiks andmekogule ka andmekaitse nõuded.Andmekaitse inspektsiooni juhi hinnangul on alati mõistlikum koguda ja säilitada ühes andmebaasis korraga vähem andmeid. Riik plaanib samas kogutud andmeid pseudonüümitud kujul ka edaspidi kasutada, et koroonaolukorrast õppida ja järgnevateks sarnasteks olukordadeks valmistuda.""Andmekaitse ja andmeturbe vaatenurgast on alati riskid paremini maandatud, kui andmed ei ole ühes kohas, vaid erinevates andmekogudes. Kui ühe andmekoguga midagi juhtub, siis lekke puhul peab arvestama, et mida suurem on andmekoosseis, seda suurem on tekkinud kahju. Samamoodi,  kui andmekoguga peaks juhtuma mingi tehniline rike, mis takistab andmete kasutamist, siis kui selles andmekogus on palju elutähtsaid andmeid korraga, on palju suurem tõenäosus, et nende andmetega seotud teenuseid on rohkem ja teenuste osutamise peatumine on laiaulatuslikum,"" märkis Lehis. "
err,31.07.2020 13:54,Majandus,https://www.err.ee/1119294/madison-poordus-plastimaksu-asjus-oiguskantsleri-poole,Madison pöördus plastimaksu asjus õiguskantsleri poole,"Madison küsib pöördumises õiguskantsleri poole, kas otsus esmakordselt Euroopa Liidu ajaloos kehtestada liiduülene maks võib olla vastuolus põhiseadusega.Täpsemalt uurib Madison, kas selle puhul võib tekkida vastuolu põhiseaduse esimese punktiga, mille kohaselt on Eesti iseseisev ja sõltumatu demokraatlik vabariik, kus kõrgeima riigivõimu kandja on rahvas ning Eesti iseseisvus ja sõltumatus on aegumatu ning võõrandamatu. Põhiseaduse täiendamise seaduse kohaselt võib Eesti kuuluda Euroopa Liitu lähtudes põhiseaduse aluspõhimõtetest.Madison tõstatab ka küsimuse, kas valitsuse heakskiit Euroopa taastefondi loomiseks 750 miljardi euro suuruse ühislaenu võtmisele võib samuti neid punkte rikkuda.Samuti küsib Madison, kas Ülemkogu otsus Komisjonile volituste andmiseks suure laenu võtmiseks ja ühise maksu kehtestamiseks võib vajada selle jaoks ka rahvalt volituse saamist ehk vastavasisulise referendumi korraldamist.Madison küsib pöördumises õiguskantsleri poole, kas riigikogu peaks ülemkogul langetatud otsused ka ratifitseerima, kuna põhiseadus näeb ette, et riigikogu ratifitseerib lepingud, millega riik võtab endale sõjalisi või varalisi kohustusi.Peaminister Jüri Ratas ja rahandusminister Martin Helme on öelnud, et ülemkogul ühtegi uut EL-i ülest maksu kokku ei lepitud. Nii nende kui Euroopa Liidu ametliku vaate kohaselt on tegu tasuga Euroopa Liidu eelarvesse makstava summa arvestuses taaskasutusse võtmata plastjäätmete eest. Tasu on 80 senti plasti kilo eest. "
err,05.05.2021 10:38,Eesti,https://www.err.ee/1135450/aktuaalne-kaamera-kell-21-00,"Ööpäevaga tuli juurde 430 nakatunut, suri kuus inimest","Suri kuus inimest, 58-aastane mees, 68-aastane mees, 73-aastane mees, 84-aastane mees, 86-aastane naine ja 90-aastane mees. Alates pandeemia algusest on Eestis viirusega surnud 1183 inimest.Ööpäeva jooksul avati haiglates uusi COVID-19 haigusjuhtumeid kokku 23 ja haiglaravil viibib 18 patsienti vähem kui teisipäeval ehk kokku on haiglates 301 inimest. Neist omakorda vajab intensiivravi 51 patsienti (päev varem samuti 51) ja juhitaval hingamisel on 38 inimest (päev varem 39).Koju saadeti 17 inimest (üks registreeriti tagantjärgi) ning 17 inimest viidi üle mitte-COVID-19 osakonda. Haiglaravi on kokku vajanud seitse protsenti haigete üldarvust. Haiglaravil olevate patsientide keskmine vanus on 68 aastat, kõikidest haiglaravi vajavatest patsientidest on üle 60-aastased 229 inimest ehk 76 protsenti.Rahvastikuregistri andmetel laekus enim uusi positiivseid testitulemusi Harjumaale, kus koroonaviirusega nakatumine tuvastati 213 inimesel. 162 uutest Harjumaa haigusjuhtudest on Tallinnas.Ida-Virumaale lisandus 61, Pärnumaale 37, Tartumaale 31, Lääne-Virumaale 15, Põlvamaale 14, Läänemaale 13, Valgamaale 11 ning Viljandimaale kümme uut nakkusjuhtu. Raplamaale lisandus kaheksa, Saaremaale neli, Jõgeva- ja Järvamaale kaks ning Võrumaale lisandus üks uus nakatunu. Hiiumaale uusi nakkusjuhte ei lisandunud. Kaheksa positiivse testitulemuse saanul puudus rahvastikuregistris märgitud elukoht.Viimase 14 päeva haigestumus 100 000 inimese kohta on 363,2 ning esmaste positiivsete tulemuste osakaal tehtud testide koguarvust on kaheksa protsenti.Ööpäeva jooksul manustati 8714 vaktsiinidoosi, millest esmaseid kaitsesüste oli 4978. Vaktsineerimisi on tehtud kokku 346 940 inimesele, kellest lõpetatud vaktsineerimisega on 132 534 inimest.Üle 70-aastaste hõlmatus vähemalt ühe vaktsiinidoosiga on 62 protsenti. 70+ vanusegruppi on üle 60 protsendi vaktsineeritud kõikides maakondades, välja arvatud Ida-Virumaal.Kolmapäevaks on haiglates lõpetatud 7216 COVID-19 haigusjuhtumit 6943 inimesega ning viirusest on kokku tervenenud 114 033 inimest. "
err,08.07.2020 13:40,Raadiouudised,https://www.err.ee/1110461/venemaa-veokijuht-nakatas-eestis-kolm-inimest-koroonaviirusega,Venemaa veokijuht nakatas Eestis kolm inimest koroonaviirusega,Mall Mälberg  rääkis terviseameti meedianõuniku Eike Kingsepaga. 
err,11.02.2021 09:21,Kunst,https://kultuur.err.ee/1608105055/kumu-uus-pusiekspositsioon-heidab-varske-pilgu-eesti-kunstiklassikale,Kumu uus püsiekspositsioon heidab värske pilgu Eesti kunstiklassikale,"Kumu 15. sünnipäevaks valminud püsinäitus tutvustab siinset vanemat kunsti läbi Eesti mitmerahvuselise ajaloo, kus põimuvad baltisaksa, vene ja eesti traditsioonid. Näitusel tõusevad omaette teemadena esile baltisaksa ja eesti visuaalkultuuri seosed, piltide roll noores Eesti rahvusriigis, unistused moodsast elust, naiskunstnike pilk, vaikiva ajastu ja Teise maailmasõja kunst ning kohalike identiteedimaastike kujunemise lugu. Kõrge kunsti kõrval uuritakse harrastajate ja hariduse, tarbegraafika ja disaini mõju visuaalsele identiteediloomele.Värskeid vaatenurki kunstiajaloole pakuvad ka kaasaegsete kunstnike sekkumised näitusel. Marge Monko teos ""Blond"" kommenteerib heledapäise naisekuju domineerimist 1930. aastate visuaalkultuuris. Tõnis Saadoja ja Neeme Külma võimas ruumiinstallatsioon ""Puri"" lähtub baltisaksa portreekunstist ja mõisakultuurist.
										Tõnis Saadoja baltisaksa portreekunstist: kõige aegadeülesemalt mõjuvad just lapsed									Püsiekspositsiooni muutuvateks osadeks on kaks projektiruumi. Ühes neist näeb Bart Pushaw kureeritud ning Jaanus Samma kujundatud näitust ""Erinevuste esteetika"" rassi- ja eksootikateemadel. Teises projektiruumis avatakse koos püsinäitusega režissöör Stella Saartsi lavastatud videoinstallatsioon ""Virtuaalgiid. 20 kommentaari"", milles Eesti kunsti teoseid ja nähtusi tutvustavad tuntud kunstiloolased ja humanitaarid, teiste seas Mart Kalm, Eero Epner, David Vseviov ja Eha Komissarov. Stella Saarts on teostanud ka uue püsinäituse mitmekeelse ja -häälse avavideo. Sügisel suleti Kumu kunstimuuseumi vanema Eesti kunsti püsiekspositsioon ""Varamu"". """"Varamu"" pildivalik oli muuseumiseintel püsinud viimased 15 aastat ja kujundanud suurel määral seda, milliseid töid või autoreid me oma kunstiajaloost tunneme ja tähtsaks peame. Nüüd, uue püsiekspositsiooniga, tulevad tuntud teoste kõrval tähelepanu alla ka naiskunstnike looming, kunstiharrastajad, visuaalkultuur ja teised traditsioonilist kunstiajalugu laiendavad teemad,"" lubas Kumu kunstimuuseumi direktor ja uue püsinäituse üks kuraatoreid Kadi Polli.Uue püsinäituse kuraatorid on Linda Kaljundi ja Kadi Polli, ruumikujunduse tegid Raul Kalvo ja Helen Oja, näituse kujunduse Raul Kalvo ja Tõnis Saadoja. "
err,06.01.2021 15:25,Raadiouudised,https://www.err.ee/1229728/raadiouudised-06-01-2021-15-00-00,Raadiouudised (06.01.2021 15:00:00),
err,11.05.2020 13:10,Majandus,https://www.err.ee/1088364/eesti-raudtee-otsib-paldiski-maantee-viadukti-ehitajat,Eesti Raudtee otsib Paldiski maantee viadukti ehitajat,"Viadukti rajamine on esimeseks etapiks Tallinna ja Kitseküla peatuskoha vahele täiendava peatee ehituseks, teatas Eesti Raudtee.""Nii viadukt kui uus peatee suurendavad oluliselt Balti jaama läbilaskevõimet nii ida- kui edelasuunal ning tagavad paindlikkuse Tallinn-Balti jaama saabuvatele ja väljuvatele rongidele. Suurem läbilaskevõime ja jaamatöö paindlikkus võimaldavad omakorda seda, et reisijateveoga tegelev ettevõte saab vajadusel lisada täiendavaid väljumisi igale suunale ning tihendada liiklusgraafikut,"" kommenteeris Eesti Raudtee ehitusteenistuse juht Riho Vjatkin.Uus viadukt rajatakse olemasoleva ajaloolise viadukti kõrvale, säilitades selle muinsuskaitselist väärtust maksimaalselt. Visuaalselt säilitatakse tugimüüride välimus, uus viadukt arvestab nii linnaruumilise kui ajaloolise vaatekoridoriga Paldiski maanteelt vanalinnale.Lisaks rajatakse teise etapi tarbeks ka muldkeha laiendus, tugimüürid, kaablikanalisatsioon ning ohutusaed. Järgnevate töödena on kavas rajada rööbastee, kontaktvõrk ja liiklusjuhtimissüsteem.Täiendava peatee ehitusega on plaanis alustada 2021. aastal, ütles Vjatkin.Kui ehitaja leitakse, on plaanis ehitustöödega alustada selle aasta kolmandas kvartalis ning tööd kestavad järgmise aasta lõpuni. Tööde ajal võib esineda lühi- ja pikaajalisi liikluskatkestusi, häiritud võib olla ka autoliiklus viadukti all. Piirangutest teavitatakse täiendavalt detailide selgumisel. "
err,18.02.2021 12:33,Kirjandus,https://kultuur.err.ee/1608114211/urmas-vadi-kunstnikutoo-kolab-vaga-uhkelt-aga-tegelikult-ladusin-lihtsalt-muuseumi-kola-tais,"Urmas Vadi: kunstnikutöö kõlab väga uhkelt, aga tegelikult ladusin lihtsalt muuseumi kola täis","""Kunstnikutöö sattus pooljuhuslikult, sest tahtsin ühte kunstnikku, kes ei saanud tulla,"" rääkis Vadi ""Vikerhommikus"". ""Mängime lavastust Vilde muuseumis Kadriorus. See on muuseum, seina maha võtta ei saa, auku lakke puurida ka mitte. Mõtlesin, et midagi ikka võiks teha.""""Mõtlesin, et Vilde ise on tulnud agraarsest teenijaperest, Vilde isa oli poolelidi kubjas, mõtlesin, et tooks orke ja hange ja vanu vikateid ja tassiks põhupalle sellise väikekodanliku noa ja kahvli kõrvale,"" rääkis ta. ""Mulle meeldis see ja midagi muud polnud seal teha. Kunstnikutöö kõlab väga uhkelt, aga tegelikult ladusin lihtsalt kola täis selle muuseumi.""Vilde-teemaline lavastus pole Vadi jaoks esimene enda teksti lavale toomine. ""Ma tegelikult olen iseenda tekste lavastanud päris mitmeid. Kunagi tegi Ivar Põllu Tartu Uuest Teatrist ettepaneku, enne seda olin veel ükskord katsetanud VAT teatris. Mulle endale etundub see suhe teksti ja lavalepanekuga hästi huvitav, ta pole ainult see, et saaks enda kirjutatud teksti lavale panna. Teater on hoopis mingi muu asi.""Lisaks selgus, et Vadi on kirjutanud palju näidendeid, kus näitlejad mängivad iseennast. Nii on sündinud näiteks ""Peeter Volkonski viimane suudlus"", Raivo E. Tammele ""Ma olen Ivo Linna"" ning Rein Pakule ja Helena Merzinile ""Rein Pakk otsib naist"". ""Seda olen küll silmas pidanud ja proovinud kujutada ette, kuidas mingi inimene räägib, intonatsioonid, kuidas lauset üles ehitab,"" selgitas Vadi. ""Nende näidendite puhul oli oluline, et see inimene mängibki iseennast, see efekt, et ta ongi kohal ja räägib ikka ise, aga lõpuks see fiktsioon hakkab ikka vasakule ära kiskuma. See hetk minu jaoks on huvitav, kuidas reaalsus ja fiktsioon kuidagi hargnema hakkavad.""Klassiku sõbra tiitli saamine on tema sõnul tore tunnustus. ""Me kõik ikka tahame mingit tunnustust ja et keegi meid märkaks ja ütleks meile ""hästi tehtud"", see on väga inimlik soov, nii et miks mitte, ma olen väga rõõmus.""Juba mõnda aega saab Vadi ka kirjanikupalka. Ta ütleb, et tänu sellele saab ta ainult kirjutamisele keskenduda. ""See on hästi hea tunne, kui sa ei pea ennast välja lõikama kirjanduse tegemisest ja kirjutamisest,"" rääkis Vadi. ""Kui kirjutad romaani, siis see on ikka tüse tükk. Nii palju tegelasi, detaile, liine, kompositsiooni, struktuuri pead jälgima - see on tõeline nõiapada, mis kogu aeg podiseb ja sa ei taha sealt välja tulla. Mitte, et see oleks väga huvitav, aga kui paar päeva on vahet, siis hakkad justkui otsast peale. Pikema proosateksti puhul, ma ise tunnen, on see väga abiks, kui sa ei pea millegi muuga tegelema. Ma praegu väga-väga naudin seda aega.""Hetkel on Vadil käsil novellikogu kokkupanek ja romaan ning samuti alustas ta lasteraamatu kirjutamist. Uut näidendit ta hetkel ei plaani. ""Klassikutest kirjutada pole pikemat plaani. See, et ma olen Vildest ja Juhan Liivist kirjutanud, see on tulnud juhtumisi, kaugelt vaadates tundub, et olen võtnud ette kirjandusklassikud ja nendest kirjutanud, aga need on tegelikult juhused olnud."" "
err,01.02.2021 15:25,Raadiouudised,https://www.err.ee/1608094162/viljandi-linnavalitsus-lopetab-jaak-joala-monumendi-eksponeerimise,Viljandi Linnavalitsus lõpetab Jaak Joala monumendi eksponeerimise,"Viljandi abilinnapea Janika Gedvil ütles Olev Kengile, et seni kuni käivad Maire Joalaga täiendavad läbirääkimised, kaetaksegi monument kinni. "
err,04.05.2021 10:00,Raadiouudised,https://www.err.ee/1608200560/euroopasse-on-aasta-lopuks-oodata-veel-uht-koroonavaktsiini,Euroopasse on aasta lõpuks oodata veel üht koroonavaktsiini,"Kui Novavaxi vaktsiin saab Euroopa Ravimiameti heakskiidu, võetakse esmakordselt Euroopa Liidus kasutusele ka valgupõhine vaktsiin. Praegu Eurooopa Liidus ohtralt kasutatavat vaktsiini tootev Pfizer aga teatab, et just koroonavaktsiin on firma esimese kvartali heade majandustulemuste peamine vedur. Arni Alandi jätkab. "
err,31.12.2020 11:15,Majandus,https://www.err.ee/1223875/algas-hange-tallinna-ringtee-kanama-valingu-loigu-ehitamiseks,Algas hange Tallinna ringtee Kanama–Valingu lõigu ehitamiseks,"Riigihanke eeldatavaks maksumuseks 23,7 miljonit eurot käibemaksuta.Tööde eeldatav algus on aprill 2021 ja teostamise tähtaeg 20 kuud, teatas amet. Tegemist on Euroopa Ühtekuuluvusfondist rahastatava projektiga.Tööde käigus rekonstrueeritakse Kanama eritasandiline liiklussõlm, ehitatakse ümber Kanama viadukti rambid, ehitatakse Saue–Jõgisoo, Saue–Aila ja Vanamõisa eritasandilised liiklussõlmed, olemasolev Valingu viadukt lammutatakse ja kõrvale ehitatakse uus Valingu viadukt üle Keila–Tallinna raudtee, ehitatakse kolm jalgratta- ja jalgtee tunnelit, ehitatakse Saue–Jõgisoo autotunnel, kaks ringristmikku, ühendusteid ning jalgratta- ja jalgteid, paigaldatakse muutuvteabega liiklusmärgid.Kanama–Valingu teelõik Tallinna ringteel (km 29,6–34,2) on osa rahvusvahelisest põhimaanteest, mis kuulub üle-euroopalisse transpordivõrgustikku TEN-T. "
err,25.01.2021 12:49,Muusika,https://menu.err.ee/1608085351/ott-leplandi-ja-pur-muddi-singlist-vaikida-voib-valmis-akustiline-versioon,"Ott Leplandi ja Pur Muddi singlist ""Vaikida võib"" valmis akustiline versioon","""Saime Pur Muddi poiste Oliveri ja Joonataniga taaskord üle mitme kuu stuudios kokku ja ühise jämmi käigus otsustasime teha akustilise versiooni meie ühisest singlist. Kuna tulemus meeldis meile väga, siis otsustasime seda jagada ka kõikide enda kuulajatega,"" rääkis Ott Lepland. ""Vaikida võib"" on inspireeritud muusikute enda eludest – emotsioonidest, kogemustest ja mõtetest. ""Lugu räägib sellest, kuidas sageli võtame kõike oma elus iseenesest mõistetavana ja hakkame seda väärtustama alles siis kui meil seda miskit enam ei ole,"" selgitas Ott loo sisu.""Lugu ise on põnev, müstiline ja samaaegselt ka helge"" kirjeldas Pur Muddi liige Joonatan Siiman. ""Usun, et nii mõnigi inimene võib end selle loo sõnades ära tunda,"" lisas Joonatan.  "
err,17.05.2020 15:46,Majandus,https://www.err.ee/1090916/peagi-uksi-avavad-laste-mangumaad-peavad-arvestama-uute-reeglitega,Peagi uksi avavad laste mängumaad peavad arvestama uute reeglitega,"Peagi uksi avavad laste mängumaad peavad arvestama uute reeglitega. Vudila mängumaa rajaja Kajar Lemberi sõnul on plaanis hetkeseisuga Vudila mänguväljak täies mahus avada jaanipäeva paiku.""Eks me vaatame kuidas need meetmed kõik siin mõjuvad ja kuidas see olukord üldiselt on. Meie jaoks on see, et kuna me ei ole veel avanud, siis me saame nii-öelda kõigeks valmistuda. Kindlasti tekitab piiranguid see, et meil on ka hästi palju ruume sisetingimustes. Kindlasti peame tänaste reeglite kohaselt inimeste arvu piirama, et kui palju inimesi saab korraga ruumis viibida,"" rääkis Lember.Otepää lähistel asuva Cantervilla lossi mängumaa noor mõisahärra Canter Värton rääkis, et on kavandanud avamise 5. juuniks. ""Me oleme hügieeni tagamiseks paigaldanud atraktsioonide juurde desinfitseerimisvahendeid,"" lausus ta.Küsimusele, et kas on atraktsioone, mida praeguses olukorras enam kasutada ei saa, vastas Värton, et väikelaste aladel on niisuguseid mängimisasju natuke vähemaks võetud. ""Aga oleme teinud mõningaid atraktsioone natuke ümber, et käsikontakte oleks vähem,"" selgtas Värton.Lottemaa teemapargi tegevjuhi Margit Toodu sõnul on ka nemad pidanud leppima kujunenud olukorraga.""Võtsime otsuse vastu, et võime avada oma pargi sellel aastal 13. juunil. Eks meie jaoks on olnud see eriolukord päris keeruline, põhimõtteliselt kaks pool kuud müügitööd ja turundust on meil jäänud tegemata. Olime lihtsalt ettevaatlikud, me ei teadnud kuidas olukord riigis üldse laheneb. Kogu park uuesti käivitada on päris suur väljakutse, aga ma luban, et me saame sellega hakkama,"" rääkis Toodu. "
err,24.03.2021 09:52,Muusika,https://menu.err.ee/1608152842/karl-killing-solmis-plaadilepingu-warner-music-baltics-iga,Karl Killing sõlmis plaadilepingu Warner Music Baltics'iga,"19-aastase laulja, laulukirjutaja ja produtsendi karjäär muusikas sai hoo sisse koosseisuga Beyond Beyond. Kuigi eelnimetatud bänd enam ei tegutse, on Killing aktiivselt tegelenud muusikaga, produtseerides ja kirjutades lugusid mitmetele tuntud Eesti artistidele nagu näiteks 5miinust, villemdrillem, Pluuto.Killing on jõudsalt tegelenud enda lugude kirjutamisega ning suur soov tulla kuulajate ette sooloartistina sai tõeks möödunud sügisel, kui ilmus laulja debüütsingel ""High Heels"" koostöös Kanada plaadifirmaga Found/red. Killingu teine singel ""Kiss Me"" ilmus 2020. aasta lõpus ning looga jõudis artist ka Eesti Laul 2021 finaali, kus saavutas 8. koha. Noorel muusikul on ilmunud ka ühine lugu ""Cold Fumes"" koostöös kohaliku produtsendiduoga WATEVA , millel praeguseks Spotifys üle kahe miljoni kuulamise. ""Olen aru saanud, et unistada tuleb suurelt ja artistina seda ma just teengi - suuremad tuurid ja iidolitega koostööd võiks ju kunagi ära teha! Warneri tiim jättis mulle sooja tunde - koostöö nendega läheb sujuvalt ja mulle on tähtis see, et nad usaldavad mind kui artisti,"" räägib Killing uue koostöö tagamaadest.Karl veedab igapäevaselt palju aega stuudios, kus sünnivad nii uued projektid teiste artistide ja laulukirjutajatega kui ka väga palju uusi ideid oma sooloprojekti jaoks. Karl Killingu loomingut inspireerivad artistid nagu Lauv, Bazzi, Col3trane, Jon Bellion ja Ruel.""Minu muusika on popi ja hip-hop/R&B sugemetega. Kuulan muusikat rahvusvahelistelt artistidelt ja saan sellest inspiratsiooni. Minu visioon artistina on luua midagi uut - midagi sellist, mida varem tehtud pole, aga millele suudaksid inimesed kiirelt kõrva peale panna,"" unistab Karl.  Ülekande alguseni jäänud Ülekanne on lõppenudOTSEKopeeri HTML kood.Jaga 12   00:00 / 00:00LiveLaadimine   "
err,03.09.2020 12:30,Raadiouudised,https://www.err.ee/1130547/raadiouudised-03-09-2020-12-00-00,Raadiouudised (03.09.2020 12:00:00),
err,10.02.2021 14:15,Arvamus,https://www.err.ee/1608104371/taimi-nilson-kust-tulevad-oigused-ja-kuhu-kaovad-kohustused,Taimi Nilson: kust tulevad õigused ja kuhu kaovad kohustused!?,"Iga laps on väärtus ja iga laps on eriliselt erinev, see on ilmselt kõigile teada tõde. Üks tuntud laul ütleb, et ""mäng on väikese inimese töö"" ning on teada, et laste kasvatamine on lapsevanemate töö, kohustus, vastutus. Kasvatamine seostub kohe nagu millegi suuremaks tegemisega, kuid laste kasvatamise puhul ei saa rääkida ainult väikese inimese mõõtmetelt suuremaks inimeseks kasvatamisest.Lapse kasvatamine hõlmab lapse eest hoolitsemist, tema arendamist, temaga koos toimetamist, tema kuulamist, mõistmist, tema vajadustega arvestamist, aga ka piiride seadmist, vastutuse andmist ja juhendamist, kuidas ""suurte inimeste maailmas"" toimetada. Ka lastekaitseseadus paneb esmase vastutuse lapse heaolu ja arengu tagamisel lapsevanema õlule. Kuid otseselt ei anta lapsevanemaks saades kaasa juhendit, et mis see lapse heaolu on ja kuidas arengut tagada?Iga lapsevanem alustab teekonda erinevalt stardipositsioonilt, ootused tulemusteks on aga kõigile ühed – lapse heaolu olgu tagatud, parimad huvid arvestatud ja areng võimaldatud. Ma usun siiralt ja julgen ka oma üle kümne-aastasele töökogemusele Maarjamaa Hariduskolleegiumis ja täna MDFT terapeuditööle tuginedes väita, et iga vanem soovibki oma järeltulijale tagada parimaid võimalusi arenguks, ta soovib oma last mõista, toetada ja suunata nii, et tema sirgumine teel täiskasvanute maailma oleks turvaline.Räägime palju laste õigustest ja need ongi väga olulised, laste kohustused oleksid aga justkui kuskile kadunud. Millised on aga vanemate õigused nende õlule pandud vastutusrikka kasvatamise kohustuse täitmisel? Jääb mulje, et vanematel justkui olekski ainult kohustused ja lastel ainult õigused. Lastele tundub jällegi, et täiskasvanutel on rohkem õigust kui lastel.
										Vaikimine pole kuld: lapse kõnearengut soodustab aktiivne suhtlus									Nii et siis ""lastele ei tohi midagi öelda ja nad teevad mis tahavad""?Eesti kõige keerulisemalt käituvate lastega töötamise pika kogemuse põhjal julgen küll öelda, et lastele saab ja tohib ja lausa peabki väga paljusid asju väga selgelt ja arusaadavalt ütlema. Kurb on kuulda, et täiskasvanud tunnevad, justkui ei tohi nad lastele enam nende kohustusi meelde tuletada ja üksteisega arvestavat suhtumist õpetada. ""Lastele ei tohi ju enam midagi öelda ega teha, kohe lähevad politseisse"" on üsna levinud nördimus, mida täiskasvanud kipuvad väljendama, kui mõni keerulisem olukord noorte inimestega on esile kerkinud. Siinkohal tekib mul küsimus, et mida see täiskasvanu siis soovib lapsele teha või öelda, et seejärel polisteid kartma peab? Selliselt toimetades, et tekib hirm politsei huviorbiiti sattuda, ei ole ükski suhe head koostööd soosiv ning vastastikused lahkhelid on kerged tulema.Jah, aeg-ajalt on väga keeruline noore inimesega ühele lainele saada, üksteist mõista ja öeldust aru saada. Väikeste inimestega on väikesed mured, pisut suurematega juba ka suuremad. Loo ajendiks olnud saates ""Kuuuurija"" välja toodud noorte inimestega olid juba päris suured mured tekkinud ja arusaadavalt ka vanematel jaks, oskused ja usk iseenda võimetesse otsakorral. Arusaadav, sest iga kord, kui vanem tunneb, et ta oma kasvatusmeetodiga lapseni ei jõua, et tema jutt ja hea sõna libiseb lapsest mööda, kasvab vanemas mure lapse pärast ja pettumus iseenda toimetulekus. Meenutan tänaseni valusat kogemust nõustamisprotsessis, kus noore teismelise vanem oli valmis kohe lapse lastekodusse andma, kui keegi vaid võtaks ja kasvataks temast tubli kodaniku. ""Mina enam ei oska,"" oli ema kokkuvõte. Aga oskas küll, kuulas, võttis abi vastu ja üheskoos leidsime üles tema oskused väljendada armastust ja hoolt, seades samal ajal piire ja kehtestades lapsele arenguks ning turvaliseks kasvamiseks vajalikke reegleid.
										Eesti kohtunikud on jäänud laste perest eemaldamise otsustes üksi									Mis aga toimub selle vanema hinges, kes suudab tunnistada, et ta ei oska enam oma vastusturikast kohustust kanda, seda on raske sõnadesse panna. Lapse suunamiseks, tema toetamiseks ja turvalise keskkonna tagamiseks on püütud teha kõike ja ikka ta libiseb vanemate sõrmede vahelt välja. Ma ei oska hästi seda südamevalu kirjeldada, mida üks vanem neil hetkedel tunda võib, küll olen näinud, mismoodi see väljendub. Suure mure ja südamevalu väljenduseks on tihti aina uued püüdlused kinnitada oma lapsele, et ""sa oled oluline"", ""ma armastan sind ja muretsen su pärast"". Kahjuks on nende sõnade välja ütlemine haiget saanule väga raske ja nii valivad paljud vanemad armastuse keeleks asjade soetamise, püüdes seeläbi kinnitada lapsele oma hoolivust.Lapsed vajavad, et neile antud lubadused kehtiksid, et seatud piirid peaksid ja kehtestatud reegleid järgitakse – seda eelkõige eeskujuks olevate täiskasvanute/vanemate poolt. Kui te olete lapsega midagi kokku leppinud, olgu see õhtune ühine filmivaatamine või lapse kohustus viia prügiämber välja, siis on oluline ka kindlaks jääda. Hommikuni esikunurgas ootav prügikott võib vanemale kerget ebameeldivust tekitada, kuid laps tunneb end väga vajalikuna ja õpib vastutama, kui ta ei saa kohustusest vabaks enne, kui see on tehtud.Täiskasvanul pole lapsele tema kohustuste ja ühiskonnas kehtivate reeglite õpetamiseks vaja palju muud teha, kui olla eeskujuks ja järjekindlalt toetada last hea sõnaga. Aga see toimub vaid siis, kui suhe lapsevanema ja lapse vahel on korras. Vastastikune austus, võrdväärne suhtlemine, aktsepteerimine ja arvestamine on see, mida täiskasvanu lapsega suheldes igal hetkel saab lapsele õpetada.
										Milline on päkapikkude roll laste väärtuskasvatuses?									Need ongi laste õigused, inimõigused, nagu emal ja isal ja vanaemal ja õpetajal ja lastekaitsespetsialistil ja bussijuhil jne. Mitte keegi mitte kuskil ei ole lastele mingeid teistsuguseid õigusi andnud. Oleme vaid kokku leppinud, et lapsed vajavad oma õiguste teostamiseks rohkem kaitset, abi ja juhendamist. Nagu sinu ja minu õigused piirnevad teiste inimeste õigustega, nii on ka lastega. Minu õigus rusikatega vehkida lõpeb seal, kus algab sinu nina. Ja iga lapse õigused piirnevad täpselt sama moodi iga teise inimese õigusega tunda end väärtuslikuna ja kaitstuna.Tihti juhtub, et vanemad ei märka, et laps on neist eemaldunud ja endasse tõmbunud enne, kui lapse heaolu on ohtu sattunud. Igal õhtul oma tuppa sulguv teismeline on hea ja rahulik laps, kelle vanemal on aega oma töömuredega tegeleda ja igapäevaelu toimetusi teha.Lapse jaoks muutub olukord keeruliseks, kui kodused juhised ja laiemas ühiskonnas kehtivad reeglid ei ühti. Vanemad on last juhendanud, et ole viisakas, austa kaasinimesi, kuula, järgi, jaga oma asju jne. Sellise pagasiga mänguväljakule minev laps on väga üllatunud, kui tema kollane kallurauto esimese liivakoormaga mängukaaslatse poolt ka rikutud saab. Oma asju tuli ju jagada, aga et sellega võib kaasneda ka asjade kahjustumine, seda laps ei teadnud. Kurbus, pettumus, hirm on emotsioon, mida laps võib-olla polegi varem kogenud ning ammugi ei oska ta selle tundega toime tulla. Sellisest pealtnäha süütust liivakastimängust võib saada alguse kalkus, halvasti ütlemine, suur tüli. Ja lapse sees ka suur segadus, kuidas saab nii olla, et see mida ema ja isa on õpetanud, ei kehti? On hea, kui neil vanematel on oskusi ja teadmisi, kuidas lapsele ka tunnete väljendamist, sealhulgas negatiivsete tunnetega toimetulekut õpetada. Kui neid teadmisi ja oskusi pole või puudub vanemal aeg, et päeval toimunud sündmusi lahti mõtestada, kasvab segadus lapse sees veelgi ning muidu nii nunnust lapsekesest võib saada mänguväljaku hirm, sest edaspidi ta ju soovib oma asju kaitsta, sünnipäevaks või jõuludeks kingitud autot ei saa lasta teistel ära lõhkuda.
										Lasterikkad pered: elatise suurus peaks sõltuma piirkonnast ja vanusest									Lapsevanem võib teha kõik endast oleneva oma võsukese toetamiseks, suunamiseks, juhendamiseks, kuid see ei pruugi olla piisav, et koduvälistele mõjutustele vastu saada. Pole ka võimatu, et lapsevanema enda ettevalmistus on teistsugune kui lapse parimate huvide arvestamiseks ja arengu toetamiseks vaja oleks. Tulevad ju lapsevanemadki oma lapsepõlvest, sel ajal omandatud oskuste ja teadmistega maailmakorraldusest, kehtivatest normidest ja väärtustest. Vanemate suhtlemis ja kohtlemisoskused pärinevad nende vanematelt ja kui me jäämegi süüdistama, et laps on kodu peegel ja vanemad, tehke oma lapsed korda, siis me väga kuhugi ei jõua.Lihtne on hukka mõista, palju keerulisem on mõista, et kõike ära keelates me kedagi lõplikult ei kaitse ja lastele õigusi andes pole maailm veel sugugi hukule määratud. Inimõigused ongi nagu inimeste vajaduste peegeldus ning need kehtivad nii laste kui vanemate puhul. Me kõik soovime elada turvalises keskkonnas, olla ära kuulatud, aktsepteeritud, austatud ja mis peamine, me vajame õigust eksida, õppida ja uuesti proovida.Laste juhendajateks ja suunajateks on täiskasvanud, kuid kes juhendab ja suunab kõige vastutusrikkamat rolli kandvaid täiskasvanuid- lapsevanemaid? Vapper on see vanem, kes tunnistab, et ta enam ei oska, siis saabki kohalik lastekaistespetsialist või kooli tugivõrgustik appi tulla. Oskus leida abi õigel aja ja seda ka kasutada on tänases maailmas võti lahendusteks igas valdkonnas, ka kõige tähtsamas – laste kasvatamises! "
err,31.07.2020 11:25,Film,https://kultuur.err.ee/1119239/kultuuriportaal-soovitab-jean-jacques-annaud-roosi-nimi-etv2-s,"Kultuuriportaal soovitab: Jean-Jacques Annaud' ""Roosi nimi"" ETV2-s","Frantsiskaani munk ja endine inkvisiitor William von Baskerville (Sean Connery) kutsutakse Itaalia Alpides asuvasse benediktiini kloostrisse mõrva uurima.Peagi sureb kloostris salapärastel asjaoludel veel mitu munka ja William peab koos oma noore abilise Adsoga (Christian Slater) müsteeriumi lahendama. Nende otsingud kuritööde paljastamisel viivad sünge kloostri koridoride rägastikku, kuhu on peidetud salapärane käsikiri.Kuulsa itaalia semiootiku, ajaloolase ja kirjaniku Umberto Eco 14. sajandisse paigutatud esikromaani (ilmus 1980) alusel vändatud samanimelisest mängufilmist ""Roosi nimi"" sai sarnaselt romaanile rahvusvaheline menuk ning aasta oluline kultuurisündmus. Filmi lavastajaks on prantslane Jean-Jacques Annaud, kellele ""Roosi nimi"" sai läbimurdefilmiks ning kes on hiljem teinud veel mitmeid auhindu võitnud filme: ""Armuke"" (1992), ""Seitse aastat Tiibetis"" (1997) ja ""Vaenlase väravas"" (2001).Kuigi Ameerika publiku poolt võeti film vastu jahedalt, sai sellest Euroopa kinodes aasta üks tulusamaid filme. 1980. aastatel oma endise kuulsuse minetanud šoti näitleja Sean Connery tõusis Sherlock Holmesi keskaegse võrdkuju Williami osatäitmisega taas hinnatud näitlejaks nii Euroopas kui ka Hollywoodis. Ühe oma esimestest rollidest teeb filmis 16-aastane Christian Slater, kellest sai hiljem nõutud märuli- ja komöödianäitleja.""Roosi nimi"" on ETV2 eetris 31. juulil kell 21.30. "
err,26.11.2020 23:09,Käsipall,https://sport.err.ee/1168027/patraili-klubi-muljetavaldav-hoog-jatkub,Patraili klubi muljetavaldav hoog jätkub,"Rhein-Neckar haaras ohjad kohe mängu alguses, minnes juhtima 4:0 ja 7:1 ja hoides pidevalt seitsme-kaheksaväravalist eduseisu.Mängu lõpupoole kasvatas Rhein-Neckar edu kümnele väravale (esmakordselt seisuks 30:20) ja jätkas samas vaimus lõpuvileni.Patrail viskas oma mõlemad väravad avapoolajal. Rhein-Neckari resultatiivseim oli koguni üheksa tabamusega Uwe Gensheimer.Rhein-Neckar on nüüd kõikide sarjade peale võitnud viimasest 11 matšist kümme, sealjuures seitse kohtumist järjest.Liigatabelis hoitakse 16 punktiga esikohta, järgnevad Kiel 14, Stuttgart 13, Flensburg-Handewitt ja Göppingen 12 silmaga. "
err,19.01.2021 13:00,Teadus 3 minutiga,https://novaator.err.ee/1608078214/sonade-tahendus-muudab-maailmataju,Sõnade tähendus muudab maailmataju,"Selleks, et maailmas iga päev hakkama saada, kasutame pidevalt oma tajusid – nägemis-, kuulmis-, kompamis-, haistmis- ja maitsemeelt. Lisaks nende tajude igapäevasele rakendamisele me ka räägime iga päev oma tajudest, näiteks kuidas me midagi nägime, kuulsime või kuidas meil tööle tulles õues külm hakkas. Üks vahendeid, kuidas me oma tajudest rääkida saame, on tajuverbid ehk tegusõnad, nagu nägema, kuulma või tundma.Lisaks oma tajudele saame me nende sõnadega aga rääkida ka paljudest muudest kogemustest. Näiteks võib näha ka vaeva või tunda oma naabrit. Vaeva nägemine on üpris erinev kogemus filmi nägemisest, aga ometigi kasutame selle jaoks sama sõna. Samamoodi on päris erinevad kogemused valu tundmine ja naabri tundmine, kuid siingi kasutame nende kogemuste väljendamiseks sama sõna – tundma. Seega on nendel eesti keele tegusõnadel mitu erinevat tähendust.Loomulikule keelele on omane, et ühel sõnal on mitu tähendust. Erinevates keeltes ei pruugi aga sõnadel olla samad ega isegi mitte sarnased tähendused. Eesti keeles saame oma naabrit tunda, kuid ingliskeelsel vastel to feel sellist tähendust ei ole. Inglise keeles (ja enamikes teistes germaani-romaani keeltes) on aga võimalik aru saamist väljendada verbiga to see, eesti keeles jällegi sõnavastet nägema kõikides samades kontekstides kasutada ei saa.Siiani aga ei ole lähemalt uuritud, millised tähendused eesti keele tajuverbidel on, kui palju neid on ja miks need just sellised on.Tajuverbi tähendus ei ole seotud ainult keelega või meie füüsilise kogemusega, vaid ka sellega, kuidas me maailmast aru saame. Me kasutame sama sõna selliste kogemuste kohta, milles me näeme sarnasusi. Oma doktoritöös näitan keelekatsete abil muuhulgas, milliseid kogemusi ja miks eestlased sõna tundma abil väljendavad. Nii valu tundmine kui ka naabri tundmine nõuavad mingit sorti isiklikku või lähedast kontakti. Katsetest selgus, et meie maailmapildis on just see oluline tunnus, mille alusel kogemusi liigitada.Eestlastega sarnaselt saavad naabrit tunda ka näiteks soomlased ja rootslased – nendegi jaoks on samad tunnused olulised. Sarnasused ja erinevused sõnade tähenduste vahel ei pruugi sugugi sõltuda keelte sugulussidemetest ega ajaloolistest mõjutustest. Pigem on olulised kultuurilised sarnasused keelte kõnelejate vahel. Need inimesed, kelle keeles on sõnadel sarnased tähendused, saavad maailmast natuke sarnasemalt aru. See mõju on vastastikune – maailmast aru saamine mõjutab meie keelt, aga ka keel maailmast aru saamist.Me ei tea veel praegu, miks just isiklik või lähedane kontakt on olnud oluline tunnus tegusõna tundma tähenduste kujunemisel. Üks on siiski kindel – mida rohkem me teame selle kohta, mida meie sõnad tähendavad, seda rohkem teame ka selle kohta, kes me ise oleme.Artikkel ilmus Eesti Teaduste Akadeemia korraldatava konkursi ""Teadus 3 minutiga"" raames, mille pidulik finaal toimub 5. veebruaril.  
				Tartu Ülikooli eesti ja soome-ugri keeleteaduse nooremteadur Mariann Proos
				Autor/allikas: Anton Malmi
			 "
err,12.12.2020 09:50,Eesti,https://www.err.ee/1205644/oopaevaga-lisandus-rekordilised-760-koroonapositiivset-suri-kuus-inimest,"Ööpäevaga lisandus rekordilised 760 koroonapositiivset, suri kuus inimest","Haiglaravi vajab 268 patsienti, kellest juhitaval hingamisel on 16 ning intensiivravis 24 inimest. Päev varem olid samad näitajad vastavalt 271, 16 ja 26.Ööpäevaga suri kuus inimest, 89-aastane naine, 83-aastane mees, 78-aastane mees, 75-aastane mees, 74-aastane naine ja 68-aastane naine. Kokku on Eestis koroonaviirusega surnud 148 inimest.Viimase 14 päeva haigestumus 100 000 inimese kohta on 453,06 (reedel 424,24).Kõige rohkem uusi juhtumeid ehk 402 lisandus Harjumaale, Ida-Virumaale tuli juurde 211 ja Tartumaale 51 nakatunut. Harjumaa uutest juhtumitest 302 on Tallinnas.Pärnumaale lisandus 18, Võrumaale 14, Lääne-Virumaale 12 ja Raplamaale üheksa nakatunut. Läänemaale ja Valgamaale tuli juurde viis, Põlvamaale, Järvamaale ja Viljandimaale neli ning Saaremaale ja Jõgevamaale kolm nakatunut. Hiiumaale lisandus kaks nakatunut ning 13 inimeste puhul puudus rahvastikuregistris elukoht.Terviseameti jälgimisel on ligi 28 000 inimestPõhja regionaalosakonna jälgimisel on üle 16 700 inimese, kellest 2944 on nakatunud.Ida regionaalosakonna jälgimisel on üle 6200 inimese, kellest nakatunud on 1510.Lõuna regionaalosakonna jälgimisel on üle 4000 inimese, kellest 727 on nakatunud (nakatunute number sisaldab ka põhja regionaalosakonna jälgitavaid).Lääne regionaalosakonna jälgimisel on üle 1000 inimese, kellest 190 on nakatunud. Haiglast saadeti koju 26 inimest ning neli inimest viidi üle mitte-COVID-19 osakonda ja kuus inimest viidi üle teise haiglasse. Uusi COVID-19 haigusjuhtumeid avati 39.Tänaseks on haiglates lõpetatud 985 COVID-19 haigusjuhtumit 965 inimesega.12. detsembri seisuga on tervenenud 10 629 inimest. Neist 8124 inimese ehk 76,4 protsendi haigusjuhtum on lõpetatud, 2505 inimese ehk 23,6 protsendi puhul on positiivsest testist möödunud rohkem kui 28 päeva ja inimene ei viibi haiglaravil ehk ootab tervenemise kinnitamist.Eestis on koroonaviiruse tuvastamise võimekuse tekkimisest 2020. aasta kevadest tehtud ligi 542 000 viiruse SARS-CoV2 määramise testi. Esmaseid positiivseid teste on kokku olnud 17 713 ehk 3,2 protsenti testide koguarvust.Terviseamet esitas hommikul esmased andmed, mis päeva jooksul täpsustusid ning nakatunute arv kasvas. Jõgeval avati uus testimispunktMedicum ja SYNLAB on avaliku testimise eestvedajatena alustanud koostööd testimise osas ka Jõgeva haiglaga. Nii saab alates pühapäevast anda saatekirja olemasolul ninaneelu proovi Jõgeva haigla eraldi sissepääsuga spetsiaalselt loodud testimiskabinetis.Esialgu on testimispunkt avatud esmaspäeval, kolmapäeval ja reedel kell 10.00-12.00, aga saatekirjade arvu kasvades on haigla personal valmis laiendama testimisaegasid. "
err,03.01.2021 22:34,Aerutamine,https://sport.err.ee/1226707/sindi-karestik-volub-aerutajaid,Sindi kärestik võlub aerutajaid,"Sindi veespordi- ja kärestikuaerutamise keskuse esimese etapi tööde maksumus on 825 000 eurot. Uue nädala reedel otsustavad Pärnumaa vallajuhid, kas veespordikeskuse rajamine on tänavu maakonna olulisim projekt, mis saab riigipoolse rahastuse kahe kolmandiku osas vajaminevast summast.""Tegemist on ühe ainulaadsema kärestikuga Eestis ja ka Baltimaades. Ma näen seda aerutajate silmadest ja nägudest, et siia tahetakse kogu aeg tulla ja siin erinevaid veetasemeid katsetada,"" ütles Tori vallavanem Lauri Luur ETV-le.Viimased kümme aastat on Eesti meistrivõistlused süstaslaalomis toimunud Lätis Valmieras Koiva joel. Lõunanaabrite veeslaalomi rajaga võrreldes on Sindi kärestikus rohkem vett, suurem kõrguste vahe ja võistlemiseks sobivalt kiire vooluga ka kuival suvel. Alaga ise aktiivselt tegelev Eesti aerutamisföderatsiooni juhatuse liige Siim Peetris kinnitab, et mujal Eestis ning ka Lätis võrreldavaid tingimusi pole.""Kõik need samad suured lained, vahurullid, mis siin keerlevad - lätlastel selliseid asju sisuliselt ei ole, vaid üksikute veetasemetega. Meil on need siin olemas kogu aeg ja püsivalt, vahet väga ei ole, kas vesi on väga madal või kõrge. Selliseid elemente on kogu aeg ja see on juba iseenesest klass omaette,"" kiitis ta.""Naabrid lätlased [kellel on analoogne rada olnud] on meist hetkel peajagu üle. Rootslased samamoodi, rootsi poisid on esindatud olümpial ja alles võitsid MK-etapi. Nii et meie laiuskraadidel on võimalik edukalt seda ala teha ja kõrgele ja kaugele jõuda.""Slaalomiväravate paigaldustöödega plaanitakse Sindi kärestikuaerutamise keskuses alustada maikuus. Juuni alguses võõrustab Eesti rahvusvahelist aerutamise slaalomivõistlust Nordic Cup. Augustis selguvad Sindis Eesti meistrid süsta- ja kanuuslaalomis. "
err,07.02.2021 04:30,Tennis,https://sport.err.ee/1608100657/maailma-esireket-naasis-11-kuuliselt-voistluspausilt-turniirivoiduga,Maailma esireket naasis 11-kuuliselt võistluspausilt turniirivõiduga,"Barty alistas tund ja 47 minutit kestnud finaalkohtumises 7:6 (3), 6:4 hispaanlanna Garbine Muguruza.Teel finaali vaid kümme geimi kaotanud Muguruza juhtis avasetis 3:1 ja 5:4, aga sett läks kiiresse lõppmängu, kus jäi kindlalt peale Barty.Teises setis murdis Barty kohe Muguruza servi ja asus 3:1 juhtima, aga Muguruza viigistas. Seisul 4:4 kaotas Muguruza enda servi ja Barty oli enda pallingul kindel, võites seti 6:4.See on 24-aastase Barty karjääri üheksas WTA turniirivõit 14 finaalist. Muguruzale oli see 13. finaal ja kuues finaalikaotus. "
err,04.11.2020 07:16,Välismaa,https://www.err.ee/1154699/err-washingtonis-meeleavaldustel-on-toimunud-vaiksemaid-kahmlusi,ERR Washingtonis: meeleavaldustel on toimunud väiksemaid kähmlusi,"Washingtonis meeleavaldust jälgiv Rohemäe kirjeldas, et politsei on kasutanud tossupomme, et meeleavaldajaid veidi rahustada ja ka laiali ajada.""Praegu igal juhul marsitakse. Olukord on olnud pinev, siis maha rahunenud, siis olnud jälle pinev ning jälle maha rahunenud. On olnud kokkupõrkeid politseiga, inimesi on arreteeritud,"" rääkis ajakirjanik.""Ma olen ise näinud siin ka üleni mustas inimesi, keda seostatakse vasakäärmusliku liikumisega Antifa, kes on agitaatorid ja kes on veidi pahandust juba teinud siin,"" lisas Rohemäe.Ajakirjanik märkis, et üldiselt on olnud meeleavaldused siiski rahulikud ning kokkupõrked meeleavaldajate ja politseinike vahel on olnud väikesed.""Sellised agitaatorid, kes üritasid õhtu alguses natukene pahandust tekitada, võeti üsna kiiresti kinni. Tundub, et politsei on praegu väga agar ja ei taha, et olukord läheks hulluks, sest ennustatud ju on, et meeleavaldused lähevad vägivaldseks,"" ütles ta.
										USA-s Seattle'is toimus Bideni vastane meeleavaldus									  Ülekande alguseni jäänud Ülekanne on lõppenudOTSEKopeeri HTML kood.Jaga 12   00:00 / 00:00LiveLaadimine Washingtonis on kell veidi pärast südaööd ning Rohemäe hinnangul võib olukord öö jooksul pinevamaks muutuda.Meeleavaldused pole üllatusRohemäe rääkis, et tegelikult ei tohiks meeleavaldustes midagi üllatavat olla, sest need on toimunud kogu suve jooksul.""On väga palju inimesi, eriti ""mustad elud"" liikumisega seoses, kes ka praegu siin peamised marssijad on, kes soovivad, et president Donald Trump ametist lahkuks ja soovivad näidata oma meelsust sellega. Selles mõttes pole midagi üllatavat, me oleme näinud sama protsessi kogu suve jooksul,"" rääkis Rohemäe.Juba valimispäeva eel kardeti, et pealinnas Washingtonis on oodata nii president Trumpi pooldajate kui ka vastaste meeleavaldus.Muu hulgas oli Washingtoni planeeritud meeleavaldus Black Lives Matter Plazal, mis on sellele liikumisele pühendatud tänav Valge Maja ees. Sinna kogunesid Trumpi vastased.Trumpi nime kandva hotelli ette kogunesid aga Trumpi toetajaid.  "
err,04.06.2020 17:14,Välismaa,https://www.err.ee/1098555/uro-raport-duterte-valitsuse-avaldused-ohutavad-vagivalda,ÜRO raport: Duterte valitsuse avaldused õhutavad vägivalda,"ÜRO märgib, et Duterte 2016. aastal algatatud kampaania käigus on tapetud tuhanded inimesed, vahendas BBC.Raporti koostas ÜRO inimõiguste volinik Michelle Bachelet. Ta uuris ligi 900 kirjalikku dokumenti, mille esitasid inimõiguste kaitsjad, ajakirjanikud, ametiühingute liikmed ja Duterte valitsuse liikmed.Ühes raporti osas öeldakse näiteks, et politseiteatis sisaldas pahaendelisi ja ebamääraseid sõnu, näiteks ""kahtlusaluste neutraliseerimine"". ÜRO leiab, et see ning kõrgetasemeline retoorika, millega kutsutakse üles narkokurjategijaid tapma, paneb politseid arvama, et neil on luba tappa. Politseil on ÜRO hinnangul peaaegu karistamatuse tunne.ÜRO sõnul on valitsuse kõrgetasemelised avaldused tõusnud tasemele, mida võib pidada vägivalla õhutamiseks.Raporti hinnangul iseloomustab inimõiguste olukorda Filipiinidel see, et fookus on avalikul korral ja rahvuslikul julgeolekul, sealhulgas terrorismi ja narkootikumide vastasel võitlusel, kuid sellega tegeletakse sageli inimõiguste, nõuetekohase menetluse õiguse, õigusriigi ja vastutuse arvelt.
										Filipiinide president Duterte otsustas loobuda julgeolekulepingust USA-ga									ÜRO kutsub üles Filipiinide võimude tegevust sõltumatult uurima. ÜRO tõdeb, et kuni tapmisi korralikult ei uurita, seni vägivallatsejate karistamatuse tunne püsib.Ametlike andmete järgi on alates Duterte ametisse astumisest 2016. aastal tapetud sõjas narkootikumide vastu üle 8000 inimese. Osadel hinnangutel on see arv aga kolm korda kõrgem.ÜRO andmetel on enamik ohvritest noored vaesed linnadest pärit mehed. Samuti on raportis leitud, et politsei, kes ei vaja kodudes haarangute tegemiseks läbiotsimisvolitust, süstemaatiliselt sunnib kahtlusaluseid süüd omaks võtma või riskima vastasel juhul surmaga.Duterte valitsus on varem kaitsnud oma poliitikat ning eitanud, et narkokurjategijate tapmine on ebaseaduslik. Võimule saigi Duterte lubadusega kõrvaldada riigist kuritegevus ja narkokriis. Hoolimata suurest hulgast tapmistest on Duterte rahva seas jätkuvalt väga populaarne. "
err,04.03.2021 09:25,Raadiouudised,https://www.err.ee/1608129874/raadiouudised-04-03-2021-09-00-00,Raadiouudised (04.03.2021 09:00:00),
err,08.03.2021 14:32,Mäesuusatamine,https://sport.err.ee/1608134884/tormis-laine-sai-juunioride-mm-il-slaalomis-uheksanda-koha,Tormis Laine sai juunioride MM-il slaalomis üheksanda koha,"Suurslaalomis oli stardis 95 sportlast 40 riigist, nende seas ka Tormis Laine, kes startis numbri alt 31. Esimese laskumise lõpetas Laine 23. ajaga, kaotades võitjale, norrakale Kaspar Kindemile 2,38 sekundit. Teise laskumise ajaks sai eestlane kirja 55,39 (+1,48) ning kahe laskumise summas 1.49,12(+3,79) lõpetas Laine suurslaalomi võistluse 20. kohal, vahendab Eesti Suusaliit enda kodulehel.Juunioride maailmameistriks krooniti austerlane Lukas Feurstein, kes edestas itaallast Giovanni Franzonit 0,72 sekundiga ning pronksmedali võitnud Kindemit 0,89 sekundiga.Slaalomis lõpetas Laine esimese laskumise 14. kohal ajaga 53,15 (+2,26), teise laskumise paremuselt kaheksandana ning teenis välja ka hetked liidritoolis. Kahe laskumise summas saavutas Laine üheksanda koha ajaga 1.43,44 (+3,08). Stardis oli 95 sportlast, kellest lõpetas vaid 34.Juunioride maailmameistriks tuli ameeriklane Benjamin Ritchie, teisele kohale sõitis end šveitslane Fadri Janutin (+0,48) ning kolmandale austerlane Joshua Strum (+0,70). "
err,04.05.2021 20:37,Jäähoki,https://sport.err.ee/1111921/puhajarve-aerutamisregatt-lukati-tormituulte-tottu-puhapaevale,Teinegi Eesti hokikoondislane liitub KHL-i klubiga,"21-aastane ründaja kuulus seni Soome kõrgliigas osaleva HPK hingekirja, lüües lõppenud põhihooajal kaasa 51 kohtumises ning visates kaks väravat. Eelnevalt esindas Kombe Hämeenlinna klubi U-20 meeskonda, kus oli võistkonna üks parimaid skooritegijaid.Suure tõenäosusega hakkab Kombe esialgu esindama Jokerite teist meeskonda Kiekko-Vantaad, mis mängib Soome esiliigas. Nõndanimetatud kahe suuna mängijana võib Kombe mänguminuteid teenida nii Vantaa kui Jokerite eest.Kombest saab uuel hooajal teine eestlane maailma tugevuselt teises jäähokiliigas mängiva meeskonna ridades. Eelmisel nädalal siirdus Soome kõrgliigast KHL-i Eesti koondise üks liidreid Robert Rooba, kes sõlmis Venemaa klubi Tšerepovetsi Severstaliga üheaastase lepingu. "
err,19.02.2021 18:53,Kunst,https://kultuur.err.ee/1608116782/galerii-viru-keskuse-aatriumis-avati-eka-tudengite-eksperimentaalmoe-naitus,Galerii: Viru keskuse aatriumis avati EKA tudengite eksperimentaalmoe näitus,"Eksperimentaalvormide sari on osa Kunstiakadeemia esmakursuse tudengite moekursusest. Teosed valmisid moelooja Liisi Eesmaa ja kunstnik Flo Kasearu juhendamisel.""Ma soovisin tudengeid välja raputada oma mugavustsoonist ja lükata kuskile, kus on väga ebamugav – materjaliga koos mõtlemine, eksperimentaalsete moe skulptuuride loomine. Igal aastal ma toon EKA-sse uue materjali ja selleks korraks olid ca 30-sentimeetrised papptorud, mis olid valged ilmetud ja meil oli neid 45 000 tükki,"" rääkis Eesmaa ""Aktuaalsele kaamerale"".""Siin on erinevad tehnikad, osad torud on lapikuks pressitud, osad õmblusmasinaga läbi õmmeldud – igasuguseid trikke on nendega tehtud,"" ütles Eesmaa ja lisas, et teine ülesanne oli mõelda harmoonilisele värvikombinatsioonile.Eesmaa sõnul on projekti kätketetud eksootika osaliselt tingitud koroona aja rännupiirangutest.""Me pidime neid tegema kriisi ajal ja siis me ei saanud teha. Lõpuks tegime neid suvel ja see tunne, et tahaks reisida, viia ennast kuskile troopikasse, see tunne, et sa ei saa enam reisida, on see, kuidas reisida kodus ja läbi loomingu. Nii et see ongi selline loominguline seiklus, avantüür eksootilistesse maadesse,"" rääkis Eesmaa.Tudengite Multiversum on Viru keskuse aatriumis avatud kuu lõpuni.  Ülekande alguseni jäänud Ülekanne on lõppenudOTSEKopeeri HTML kood.Jaga 12   00:00 / 00:00LiveLaadimine   "
err,03.11.2020 16:06,Käsipall,https://sport.err.ee/1154547/hc-tallinn-palkas-kaheks-kuuks-valgevenelasest-tagamangija,HC Tallinn palkas kaheks kuuks valgevenelasest tagamängija,"Oma karjääri jooksul Iisraelis, Hispaanias, Ungaris, Türgis, Poolas ja Valgevenes mänginud ekskoondislast nägi Eesti väljakutel ka kaks hooaega tagasi, kui Vakhnovitš kandis HC Kehra Horizon/Pulp&Paperi värve. ""Kehra aega meenutan positiivse emotsiooniga. Mäletan hästi, et tähtsamad mängud olid meil alati Tallinna ja Põlva vastu. Tänavu on sellesse nimekirja tõusnud ka Viljandi ja Tapa,"" rääkis 2018/2019 hooajal Kehra eest 25 mänguga 83 väravat visanud valgevenelane.""Koroonaviiruse leviku tõttu olin Poolas karantiinis ning sel ajal olime Ristoga (Lepp, HC Tallinna peatreener - toim.) ühenduses. Pärast lühikest testperioodi Eesti pealinnas jõudsimegi kokkuleppele,"" kommenteeris Turchenko liitumise tagamaid. ""Klubis on kõik professionaalselt korraldatud ning mind üllatas kui modernselt ja hästi siin kõik lahendatud on. Risto ambitsioonid on väga suured ning olen õnnelik, et ma selle tiimiga liituda sain.""""Meil on veel tiimina pikk maa minna, peame oma koostööd veel palju parandama, sest võistkonnas on palju uusi mängijaid,"" ütles leegionär esimese mängu kohta Tallinna särgis.Tallinn osaleb sel aastal lisaks Eesti meistrisarjale ka Soome liigas ning eurosarjas. Järgmine kord võib kõiki uusi täiendusi platsile jooksmas näha 11. novembril, kui vastase väljakul minnakse vastamisi HC Kehra/Horizon Pulp&Paperiga. "
err,03.07.2020 16:17,Välismaa,https://www.err.ee/1109204/vandaalid-sodisid-kopenhaageni-vaikese-merineitsi-kuju,Vandaalid sodisid Kopenhaageni Väikese Merineitsi kuju,"""Saame kinnitada, et vandaalid ründasid Väikest merineitsit millalgi täna hommikul enne kella üheksat,"" ütles Kopenhaageni politsei AFP-le tehtud avalduses.""Tundmatu isik kirjutas monumendi peale sõnad ""Rassistlik kala"". Tegeleme asja uurimisega.""Väikese merineitsi kuju, mis on tehtud Hans Christian Anderseni 1837. aastal kirjutatud muinasjutu järgi, on Edvard Erikseni loodud 175 kilogrammi kaaluv skulptuur.Aastate jooksul on kuju kallal korduvalt vandaalitsetud, kaasa arvatud aastatel 1964 ja 1998, mil varastati merineitsi pea ning aastal 1984, mil lõigati küljest neitsi käsi.Tihti on vandaalitsemine seotud teatud poliitilise sõnumiga, nii näiteks kirjutas keegi jaanuaris sama kivi peale ""Vabastage Hongkong"".Praegune rassistlik süüdistus on aga pannud inimesi kukalt sügama.""Muidugi võib kirjandusteoste puhul neid tõlgendada läbi erinevate prillide,"" ütles Lõuna-Taani ülikooli juures asuva H.C. Anderseni keskuse spetsialist Ane Grum-Schwensen telekanalile TV2. ""Aga mul on raske mõista, mida rassistlikku on võimalik leida ""Väikese merineitsi"" seikluses.""Politsei sõnul kahjustasid vandaalid ""erinevate sõnumitega"" ka teisi Kopenhaageni monumente.Teiste seas soditi ka misjonär Hans Egede monumenti, kes alustas luterliku misjonitööga Gröönimaal ning ka linna loodeosas asuvat Mahatma Gandhi monumenti.Politsei sõnul kirjutas keegi 16. juunil ka sõna ""rassist"" Taani kuninga Christian IV monumendi peale, kes valitses Taanit vahemikus 1588 -1648.Paljud ajaloolised monumendid on jäänud ette vandaalidele erinevates riikides aset leidvate rassismivastaste meeleavalduste raames, mis järgnesid 25. mail vahistamise käigus valgenahalise politseiniku tapetud afroameeriklase George Floydi surmale Minneapolises. "
err,28.05.2020 12:34,Eesti,https://www.err.ee/1095344/kohus-moistis-kemerovo-jougu-juhi-pikaks-ajaks-vangi,Kohus mõistis Kemerovo jõugu juhi pikaks ajaks vangi,"Kohus tunnistas Venemaa kodaniku Gulevitši (59) süüdi kuritegeliku ühenduse moodustamises ja juhtimises. Riigiprokurör Vahur Verte taotles talle 12-aastast vanglakaristust. Kohus leidis, et tema karistusena täidab eesmärki ka kaheksa-aastane vangistus.Gulevitši kaitsja Vladimir Sadekov leidis kohtuvaidluses, et tema kaitsealuse süü pole vähimalgi määral tõendatud ning ta tuleb kogu süüdistuse ulatuses õigeks mõista.Kohus tunnistas koos Gulevitšiga jõugu juhtimises süüdi Aleksandr Kozlovi (51) ja mõistis talle koos varasema kandmata karistusega kokku 12-aastane vangistus.Jõuku kuulumises tunnistas kohus Ilja Drovnjašini, Aleksandr Polehha, Andres Ilmi, Ilgam Ragimovi, Konstantin Kartsevi, Andrei Vaskini ja mõistis neile vangistused vahemikus tingimisi vangistusest kuni reaalse 10-aastase vangistuseni. Samas mõistis kohus õigeks jõuku kuulumise süüdistuses Robert Gribovski.Kõigi süüdistatavate kaitsjad leidsid mullu detsembris toimunud kohtuvaidluses, et nende kaitsealuste süü on tõendamata ning nad tuleb kogu süüdistuse ulatuses õigeks mõista.Samas kriminaalasjas on varem saanud kokkuleppemenetluses vanglakaristused vahemikus neljast aastast kuni kaheksa aastani kuus meest.Süüdistuse järgi tegeles Kemerovo kuritegelik ühendus narkokuritegude ja väljapressimistega ning pakkus kuritegeliku taustaga ärimeestele oma kaitset.Keskkriminaalpolitsei tegi 2016. aasta alguses alustatud uurimises koostööd Hispaania politseiga. Esimeste avalike menetlustoiminguteni jõudis keskkriminaalpolitsei 2017. aasta suvel, kui politsei ühisoperatsiooni käigus peeti Eestis ja Hispaanias kinni neli meest.Kuritegelikku ühenduse juhtimises kahtlustatud Gulevitši võttis kinni Hispaania politsei 2017. aasta augusti alguses Malaga provintsis Mijases ning juba kuu aega hiljem toimetati ta sealt Eestisse, kus ta vahistati.Keskkriminaalpolitsei organiseeritud kuritegude büroo talituse juht Ago Leis on märkinud, et aastakümneid Eestis tegutsenud Kemerovo kuritegeliku ühenduse liikmete kohtu alla saatmisega andsid õiguskaitseorganid organiseeritud kuritegevusele tugeva signaali.""Tegemist oli suurt mõjuvõimu omanud ühendusega, kus olid selgelt jaotatud ülesanded ja rollid. Olenemata konspiratsioonist ja kurjategijate soovist varjatuks jääda, suutsime sellegipoolest nendeni jõuda ning ka leida piisavalt tõendeid narkokuritegude toimepaneku kohta,"" ütles Leis.Kriminaalasja uuris keskkriminaalpolitsei ja uurimist juhtis riigiprokuratuur. "
err,25.07.2020 11:30,Uudised,https://menu.err.ee/1116884/etv-s-alustab-suvesari-haiglaodedeks-purgivatest-meestest,ETV-s alustab suvesari haiglaõdedeks pürgivatest meestest,"1950. aastate alguses oli Taanis suur puudus meditsiiniõdedest ja nii otsustati esimest korda hakata haiglaõdedeks koolitama ka mehi. ETV-s alustav Taani sari ""Uued õed"" elustab selle ajaloolise peatüki koos toonaste meeleolude, haiglaolustiku ja inimestevaheliste suhetega. Keskne tegelane on endine sõdur Erik, kes pääseb viimasel hetkel kursustele õppima kõrvuti teiste noormeeste ja neidudega.Draama ja huumoriga segatud sari jälgib Eriku ja tema kursusekaaslaste teekonda rangete nõudmistega haiglas, kokkupuuteid patsientide ja haiguslugudega, aga ka omavahelisi suhteid. Mitte kõik ei pidanud meeste koolitamist õdedeks toona üldse sobivaks ja noored peavad piike murdma jäikade põhimõtete, rangete reeglite ja eelarvamustega. Sarja tegijate sõnul on ajas tagasi rändamine pakkunud palju avastusi, sest normid ja arusaamised olid toona hoopis teistsugused.Kuigi sündmused toimuvad murrangulisel ajal, pakub ""Uued õed"" suvesse sobivat kergust, sest sarja jagub ka tudengielule omaseid seiklusi, romantikat ja hilisõhtuseid salajasi koosviibimisi. 2018. aastal alustanud sarja on selle vaatajad Taanis soojalt vastu võetnud ja juba valminud kahele hooajale on tegijad lubanud järjena ka kolmandat ja neljandat hooaega.""Uued õed"" on ETV ekraanil laupäeviti kell 21.35. "
err,02.10.2020 14:59,Tennis,https://sport.err.ee/1142471/us-openi-voitja-jatkab-prantsusmaa-lahtistel-settigi-loovutamata,US Openi võitja jätkab Prantsusmaa lahtistel settigi loovutamata,"Kolmanda asetusega austerlane oli kaks tundi ja viisteist minutit kestnud mängu järel 6:4, 6:3, 6.1 üle Norra esireketist Casper Ruudist (ATP 25.). Sealjuures oli Thiemil 15 murdepalli, millest kasutas ta ära kuus.16 parema seas läheb kahel eelneval aastal Prantsusmaa lahtiste finaalis Rafael Nadalile kaotanud Thiem vastamisi Stanislas Wawrinka või Hugo Gastoniga. Seni on Thiem turniiril esinenud veatult: avaringis oli ta 6:4, 6:3, 6:3 üle Marin Cilicist, teises ringis alistas 6:1, 6.3, 7:6 (6) Jack Socki.Neljapäeva õhtul pidasid mehed veel viimaseid teise ringi kohtumisi, esikümne mängijatest pääsesid kindlalt edasi Uruguay tennisisti Pablo Cuevase 6:1, 6:4, 6:2 alistanud maailma kuues reket Stefanos Tsitsipas, lõuna-aafriklast Lloyd George Harrist 6:4, 4:6, 6:2, 6:3 võitnud kaheksas number Matteo Berretini ja ATP tabelis kümnendal kohal olev Roberto Bautista-Agut, kes oli 6:3, 6:1, 6:2 üle ungarlasest Attila Balazsist. "
err,29.03.2021 07:51,Eesti,https://www.err.ee/1608158686/kohalike-volikogude-valimiste-edasilukkamine-pole-toenaoline,Kohalike volikogude valimiste edasilükkamine pole tõenäoline,"""Kui pandeemia ei vaibu, siis kindlasti oleme valmis langetama otsuseid, et valimisi edasi lükata, aga ma arvan, et suudame sügiseks olla olukorras, kus valimised saavad toimuda õigeaegselt,"" ütles Postimehele riigikogu esimees ja Keskerakonna juht Jüri Ratas, lisades, et järjest olulisemat rolli mängib valimistel elektrooniline hääletamine.Reformierakonna hinnangul saab valimiste edasilükkamist kaaluda ainult äärmisel juhul, aga nemad seda ei poolda ning erakond panustab elektroonilisele hääletamisele ja vaktsineerimisele.Opositsiooniliidri Eesti Konservatiivne Rahvaerakonna esimees Martin Helme kinnitas, et nemad ei ole mitte mingil juhul nõus koroonaviiruse ettekäändel valimisi edasi lükkama ning vajadusel tuleb valimiste läbiviimiseks leida muud lahendused, näiteks teha oluliselt rohkem ja selle võrra väiksema rahvahulgaga valimisjaoskondi.Õiguskantsleri asetäitja ja vabariigi valimiskomisjoni liikme Olari Koppeli sõnul ei näe kehtivad seadused ettegi võimalust ei kohalike ega teiste valimiste edasilükkamiseks või ärajätmiseks pandeemia tõttu.Teemapüstitus tõukus asjaolust, et Soome kaheksa erakonna peasekretärid tegid märtsi alguses koroonaviiruse levikule viidates rahuaja oludes pretsedenditu otsuse valimised edasi lükata. Soome kohalikud valimised toimuvad nüüd 18. aprilli asemel 13. juunil. "
err,26.03.2021 10:31,Jalgpall,https://sport.err.ee/1608155872/eesti-jalgpallikoondislane-avas-usa-s-varavatearve,Eesti jalgpallikoondislane avas USA-s väravatearve,"Neljapäeval UTRGV algkoosseisu kuulunud Lillemäe säras võiduväravaga 84. minutil, kui oli nurgalöögi olukorras markeerimata ja lükkas kaaslase söödust palli väravasse, vahendab Soccernet.ee.Here is the game-winning goal from Mari Liis Lilllemae. #UTRGVictory #RallytheValley #UTRGV #WACwsoc pic.twitter.com/cpwa6yK4f8
— UTRGV Women's Soccer (@UTRGVWSoccer) March 26, 2021
 Texase Rio Grande Valley ülikool on 14 mänguga teeninud kaheksa võitu, kaks viiki ja neli kaotust. Lillemäe on kümne mänguga löönud ühe värava ja andnud ühe väravasöödu. "
err,11.12.2020 20:22,Välismaa,https://www.err.ee/1205161/prantslasi-pahandavad-valitsuse-segased-sonumid-piirangute-kohta,Prantslasi pahandavad valitsuse segased sõnumid piirangute kohta,"Prantsusmaa üliõpilasi vaevasid tõsised rahamured juba enne koroonapandeemiat. Koroonapiirangud on aga viinud enamiku töökohti, kus üliõpilased enda ülalpidamiseks ja õpingute rahastamiseks raha teenida said, vahendas ""Aktuaalne kaamera"".Novembri alguses pani üks tudeng end üliõpilaste kehvale olukorrale tähelepanu juhtimiseks põlema. Puhkesid üliõpilasrahutused, mis nüüdseks on vaibunud.Protestimise asemel üritavad tudengid vaeste supiköökidest midagi hamba alla saada.""Me oleme Cergy ülikooli õigus- ja majandustudengite ühendusest. Täna me jagame toitu, et aidata juhuotstest elatuvaid üliõpilasi. Ootame siia 400 tudengit. Pakume neile toidukorvi, kus on 25 toodet, näiteks konserve, puu- ja köögivilju ja isegi hügieenitarbeid,"" rääkis vabatahtlik Carla Foucault.Rängalt on pihta saanud restoranid ja muud toitlustusasutused. Ka teatrite, kinode ja muude kultuuriasutuste töötajad, kes piirangute leevendamisest tingitud taasavamisele lootsid, hakkavad masendusse langema. Pere tahab toitmist, aga raha selleks kuskilt tulemas ei ole.""Ühel hetkel on meil lihtsalt vaja selgust ja teadmist, millal me võime taas alustada, sest me kõik loodame uuesti tööle hakata - tuletan inimestele meelde, see ei ole lihtsalt meie kirg, see on meie töö!"" ütles koomik Virginie Hocq.""Kui me sõidame ühistranspordiga, siis on 15 000 inimest tihedasti vagunitesse kokku topitud. Ma ei saa aru, miks 20-30 inimest korraga kinos viibida ei tohi?"" kommenteeris Pariisi elanik.Ekspertide hinnangul on praegused piirangud tõesti inimestele raskesti mõistetavad, kuid epideemia mahasurumiseks ilmtingimata vajalikud. Kuidas aga aidata neid, kelle jaoks piirangud tähendavad ajutiste ebameeldivuste asemel juba nälga ja viletsust, ei tea keegi. "
err,20.08.2020 12:10,Eesti,https://www.err.ee/1125610/ilves-hakkame-20-augustit-nimetama-jatkupaevaks,Ilves: hakkame 20. augustit nimetama Jätkupäevaks!,"""Mis oleks, kuid nimetaks seda päeva eesti keelele omasemalt, täpsemalt ja suupärasemalt Jätkupäevaks?"" kirjutas Ilves sotsiaalmeedias.Ilves arutleb oma postituses 20. augusti tähenduse üle ning märgib, et see on ""eestlasele hingeliselt - ja oma nahal tunnetatult - aasta kõige olulisem päev"".  ""24. veebruar jääb alatiseks olema koos oma 20. sajandi traditsioonidega. Kuid 20. august tähendab midagi enamat, isiklikumat - see tunne, et olid ise juures, olid kohal – või olid seal su vanemad - , kui iseseisev Eesti taas tegelikkuseks sai, ei lähe kunagi ühegi okupatsiooni üle elanud inimese teadvusest,"" kirjutab Ilves.Ta leiab, et nimetus ""Taasiseseisvumispäev"" kirjeldab 20. augustit liialt passiivsena, nagu oleks Eesti vabaks saamine olnud ette määratud või juhtunud iseenesest. ""Miski ei ole ette määratud, miski ei sünni iseenesest. See nimetus vähendab kõigi nende panust, kes selle nimel tööd tegid, kes kannatasid vangilaagrites, kes tapeti. Eestlased taastasid iseseisvuse ise, suurte pingutustega,"" rõhutas Ilves.""""Iseseisvumise taastamise aastapäev"" on sisult täpsem, kuid veidi pikk, et see omaseks ja kasutatavaks jääks,"" lisas Ilves.  Sellest lähtuvalt teebki Ilves ettepaneku hakata 20. augustit nimetama Jätkupäevaks.""Eesti riik ei lõppenud okupatsiooniga. See jätkus, see kestis edasi. 20. august on päev, mil eestlased tänu omaenda ponnistustele jätkasid de facto oma toona 73 aastat vana riigi peremeestena, mis oli de jure kogu aeg olemas olnud.Selle päeva tähtsust tuleb rõhutada, tunnustades neid inimesi – Gulagi saadetud teisimõtejaid, 40 kirja autoreid, rahvuslike laulude loojaid ja mitmeid teisi, kes tolle pika, aastakümneid kestnud vabadusvõitluse ajal nii paljuga riskisid ja nii palju panustasid,"" kirjutas Ilves.""Head Jätkupäeva, armas Eesti rahvas. Elagu Eesti!"" lõpetas Eesti eelmine president oma postituse.Taasiseseisvumispäev (ka iseseisvuse taastamise päev) on Eesti Vabariigi riigipüha, millega igal aastal 20. augustil tähistatakse Eesti Vabariigi de facto taastamist Eesti Vabariigi Ülemnõukogu otsusega Eesti riiklikust iseseisvusest, mis võeti Eesti Komiteega kooskõlastatult vastu Eesti Vabariigi Ülemnõukogu istungil 20. augustil 1991 kell 23.03.Sama dokumendiga otsustati moodustada Eesti Vabariigi põhiseaduse väljatöötamiseks Põhiseaduslik Assamblee, mille ""koosseis kujundatakse delegeerimise teel Eesti Vabariigi kõrgeima seadusandliku riigivõimuorgani Eesti Vabariigi Ülemnõukogu ning Eesti Vabariigi kodanikkonna esinduskogu Eesti Kongressi poolt"" ja viia läbi Eesti Vabariigi uue põhiseaduse järgi Eesti Vabariigi parlamendivalimised 1992. aasta jooksul.Eesti Vabariigi Ülemnõukogu lähtus oma otsuses Eesti Vabariigi järjekestvusest rahvusvahelise õiguse subjektina. "
err,23.04.2021 10:01,Tele/raadio,https://menu.err.ee/1608188284/retsept-valmista-rachel-khoo-muskaatkorvitsavahvleid,Retsept | Valmista Rachel Khoo muskaatkõrvitsavahvleid,"MUSKAATKÕRVITSAVAHVLITE RETSEPTEttevalmistus: 35 minutitValmistamine: 30 minutitKogus: Kaheksa vahvlitMuskaatkõrvitsat Rootsi vahvliretseptides tavaliselt küll ei kohta, aga samas annab see meeldivalt magusat maiku. See retsept sobib nii soolase eelroa kui ka magustoidu valmistamiseks.KOOSTISOSAD  Vahvlid300 g röstitud muskaatkõrvitsat või tavalist kõrvitsat100 g jahutatud sulavõid ja lisaks veel veidi vahvlipanni määrimiseks200 g petti200 ml täispiima2 keskmise suurusega muna0,5 tl jahvatatud kaneeli (soovi korral)1 tl peent meresoola200 g nisujahu2 tl küpsetuspulbritMagusroana serveerimiseksmaasika-, vaarika- või murakamoosivahukoortEelroana serveerimiseks1. variant4–6 spl toorjuustu või köögikoort1 punane sibul, kooritult ja peeneks hakitult2 spl peeneks hakitud murulauku2–4 spl kaaviari  
										Retsept | Proovi valmistada Rachel Khoo kookosekoonuseid šokolaadi ja marjadega									2. variant4–6 viilu krõbedat peekonitpaar peotäit kirsstomateid oliiviõli ja soolagaveidi hakitud murulauku  VALMISTAMINERöstige muskaatkõrvitsapoolik 180 kraadini eelkuumutatud turboventilaatorirežiimil ahjus. Küpsemiseks kulub umbes 50 minutit.Eemaldage seemned ja tampige küpse viljaliha pudruks. Segage hulka või, pett, täispiim ja munad.Segage eraldi kokku kuivained ja lõpuks segage mõlemad segud omavahel õrnalt kokku. Liiga palju ei maksa segada, muidu jäävad vahvlid kumjad. Laske tainal 20 minutit toatemperatuuril seista, nii saavad vahvlid maitsvamad.Pange vahvlipann sooja ja määrige võiga. Valage keskele parasjagu tainast. Küpsetage, kuni vahvel panni küljest lahti tuleb. Laske enne kaunistamist paar minutit jahtuda.Vahvlipanni puudumisel võib samast tainast teha ka pisikesi ümmargusi pannkooke.Taina võib päev varem valmis teha ja säilitada seda külmikus. Tõstke tainas 30 minutit enne küpsetama asumist toatemperatuurile.Retsept pärineb Rachel Khoo raamatust ""The Little Swedish Kitchen"".""Rachel Khoo. Minu Rootsi köök"" on ETV2 eetris kahe nädala vältel E, T, N ja R kell 19.30. "
err,15.05.2020 13:45,Muusika,https://menu.err.ee/1090432/rapiduo-clicherik-max-andis-valja-videosingli-ei-skoori,"Räpiduo Clicherik & Mäx andis välja videosingli ""Ei skoori""","""Tavaliselt on tüdrukud hästi kättesaamatud ja nendega jutule keeruline saada, mul oli aga teisiti – üldse ei viitsinud temaga messida, koolis oli palju teha ja sõpru polnud kaua näind seega pidin seekord käega lööma. Sorri. Järgmine kord ehk paremini,"" kirjeldas Mäx loo temaatikat.Video filmiti eriolukorrale vastavalt. """"Ei Skoori"" video on ehtne peegeldus sellest, et ma eriti voodi juurest kaugemale ei jõuagi. Kuna Clicherik pagendati Soome ning üksteiseni me kahjuks ei jõua, siis mõtlesime, et teeks selle asja siis oma kodudes ära. Aitasin Erikul [Clicherikul] kaamera läbi videokõne paika panna, proovisime kõik erinevad magamistoad läbi ja lõpuks otsustasime, et Erik ärkab täna hommikul oma rõdul, sest seal oli parim valgus,"" kirjeldas Mäx muusikavideo tegemist. "
err,23.02.2021 21:36,Eesti,https://www.err.ee/1608120784/iseseisvusmanifesti-lugeja-ilmus-parnus-rahva-ette-hologrammina,Iseseisvusmanifesti lugeja ilmus Pärnus rahva ette hologrammina,"""Eestimaa tema ajaloolistes ja etnografilistes piirides, kuulutatakse tänasest peale iseseisvaks demokratliseks vabariigiks.Iseseisva Eesti vabariigi piiridesse kuuluvad: Harjumaa, Läänemaa, Järvamaa, Virumaa ühes Narva linna ja tema ümbruskonnaga, Tartumaa, Võrumaa, Viljandimaa ja Pärnumaa ühes Läänemere saartega - Saare-, Hiiu- ja Muhumaaga ja teistega, kus Eesti rahvas suures enamikus põliselt asumas. Vabariigi piiride lõpulik kindlaksmääramine Lätimaa ja Vene riigi piiriäärsetes maakohtades sünnib rahvahääletamise teel, kui praegune ilmasõda lõppenud.Eeltähendatud maakohtades on ainsamaks kõrgemaks ja korraldavaks võimuks Eesti Maapäeva poolt loodud rahvavõim Eestimaa Päästmise Komitee näol.Kõigi naabririikide ja rahvaste vastu tahab Eesti vabariik täielikku politilist erapooletust pidada, ja loodab ühtlasi kindlasti, et tema erapooletus nende poolt niisama ka täieliku erapooletusega vastatakse.Eesti sõjavägi vähendatakse selle määrani, mis sisemise korra alalhoidmiseks tarvilik. Eesti sõjamehed, kes Vene vägedes teenivad, kutsutakse koju ja demobiliseritakse,"" luges Steinberg ette manifesti. "
err,23.09.2020 18:50,Raadiouudised,https://www.err.ee/1138512/opositsiooni-umbusaldusavaldus-martin-helmele-kukkus-labi,Opositsiooni umbusaldusavaldus Martin Helmele kukkus läbi,"Umbusaldus ebaõnnestus häältega 45 poolt, 53 vastu.
Uku Toom võtab arutelu kokku. "
err,16.12.2020 15:25,Raadiouudised,https://www.err.ee/1209664/raadiouudised-16-12-2020-15-00-00,Raadiouudised (16.12.2020 15:00:00),
err,30.10.2020 08:07,Käsipall,https://sport.err.ee/1153178/kehra-alistas-kasipalli-karikasarjas-tabasalu,Kehra alistas käsipalli karikasarjas Tabasalu,"Poolajaks oli Kehra juhtimas 12:10, kogu mäng võideti 29:20. Võitjate eest viskas Karina Adissova kümme, Merili Heinla viis, Marili Alle, Kristi Vaino ning Heete Kuuskla kolm, Karoliine Vijard ja Milana Leoke-Bosenko kaks ning Alina Krutitšenko ühe värava.Tabasalu poolt said käe valgeks viis naist. Kerli Jõks ja Laura Kärner viskasid kuus väravat, Teele Utsal ning Simona Koppel lisasid kolm tabamust, kahe väravaga panustas Gertu Jõhvikas. "
err,24.06.2020 10:53,Autosport,https://sport.err.ee/1105466/fbi-nascar-i-piloodi-garaazist-leitud-silmus-ei-olnud-rassistlik-akt,FBI: NASCAR-i piloodi garaažist leitud silmus ei olnud rassistlik akt,"Talladegas pühapäeval toimuma pidanud võidusõit lükati kehva ilma tõttu esmaspäevale, mõned tunnid pärast NASCAR-i otsust leiti Wallace'i võistkonna boksist USA orjapidamis- ja lintšimisajalugu sümboliseeriv silmus, mis FBI uurimise järel osutus siiski millekski muuks.USA prokuröri Jay E. Towni ja juhtumiga tegelenud FBI eriagendi Johnnie Sharp juuniori ühisavalduses kirjutati, et mustanahaline piloot Bubba Wallace määrati boksi number neli eelmisel nädalal, aga videomaterjal tõestas silmuse olemasolu garaažis 2019. aasta oktoobris.""Kuigi silmus oli garaažis number neli juba 2019. aastal, siis keegi ei võinud tol ajal teada, et härra Wallace määratakse garaaži number neli,"" teatasid Town ja Sharp jr.Viimati kasutas ruume Wood Brothers Racingu võistkond, kes avaldas teate, mille kohaselt üks nende töötaja mäletavat ""seotud käepidet"" juba eelmise aasta oktoobrist.NASCAR-i sari avaldas pressiteates rõõmu selle üle, et tegemist ei olnud tahtliku ja rassistliku aktiga Bubba Wallace'i vastu.Rassismitemaatika on Ameerika Ühendriikides pärast mustanahalise George Floydi surmaga lõppenud kinnipidamist mai lõpus teravalt fookuses. Kaks nädalat tagasi keelustas NASCAR Wallace'i ärgitusel oma võistlustel konföderatsiooni lippude lehvitamise.Mitmed otsuses pettunud fännid sõitsid pühapäeval Talladega võistluspaiga sissepääsu eest vastuoluliste lippudega mööda, üle võistlusraja lendas lennuk konföderatsiooni lipuga ja kirjaga ""lõpetage NASCAR-i rahastamine"". "
err,16.07.2020 16:57,Eesti,https://www.err.ee/1113987/reinsalu-kinnitas-eesti-kodaniku-hukkumist-donbassis,Reinsalu kinnitas Eesti kodaniku hukkumist Donbassis,"Reinsalu ütles ERR-ile, et hukkunud mees sai kodakondususe 2016. aastal naturalisatsiooni korras.""Ta tuli 2006. aastal Eestisse stipendiaadina ühes projektis ja oli ka pagulase staatuses,"" ütles Reinsalu ja lisas, et siis taotles mees kodakondust, mille ta ka sai ning seeläbi ütles ta lahti Valgevene kodakondsusest.Mehe staatus ja roll Ukraina sõjategevuses on Reinsalu sõnul veel Ukraina võimudega täpsustamisel.""Eesti riigis kehtib põhimõte, et Eesti kodanikud saavad teiste riikide väeüksustes tegutseda valitsuse loal,"" ütles välisminister ja lisas, et talle teadaolevalt pole praegu ühtegi sellist kehtivat luba välja antud.Samas pole Ukraina veel ametlikult kinnitanud, et sõjategevuses hukkus Eesti kodanik. "
err,20.05.2020 09:52,R2 Portaal,https://novaator.err.ee/1092055/india-idufirmade-muinasjutu-lopp,India idufirmade muinasjutu lõpp?,"Võõra valdkonna mõistmiseks kasutatakse metafoore. Metafoori sisu on enam-vähem tuttav ja igast võõrast nähtusest leiab tuttavaid elemente. Leides nendega kokku sobiva metafoori saab viimase abil seletada või vähemalt teha oletusi võõras valdkonnas võõraks jääva kohta.Näiteks võiks olla oletatavasti enamusele võõras India iduettevõtete olukord. Selle kirjeldamise metafooriks on raha andvate investorite seas populaarne lennuki ja lendamise idee. Mõistes suure ja kauge India idufirmade eluolu saame omakorda järeldada midagi innovatsioonile rajatud äriideega alustavate ettevõtete olustikust kodus ja lähemal. Eriti püüdes aru saada koroonaviiruse võimalikust mõjust antud tegevussektorile. Seletavale osale kohaselt olgu täpsustatud, et innovatsioon on uudsele ideele rajatud toodete ja teenuste jõudmine reaalsete klientideni. Pelgalt ideel elamisest ei piisa.Idufirmat kujutatakse lennukina. Seega juba midagi mis on valmis ehitatud. Pelga lennuki ideega lennata ei saa. Lennuki valmistamiseks kulub raha ja aega. Raha võidakse hankida, kuid aega tuleb ise kokku hoida. Vastasel juhul muutub raha rahutuks ja jookseb minema.Oletame, et lennuki kui idee teostus on valmis ja nüüd on vaja see lendama saada, sest lennuk muutub kasulikuks kui see hakkab lendama. Ideed muutuva kasulikuks kui need rahuldavad klientide vajadusi. Lennuk vajab õhku tõusmiseks lennurada. Toode vajab tootmist, klientide leidmist ja nende eest hoolitsemist kuni saavutatakse stabiilne turuolukord, ehk lennuki puhul püsitakse õhus ja rahuldatakse reisijate vajadusi sel määral, et nad annavad selle eest raha.
										Portaal. India idufirmade muinasjutu lõpp?									Kriitiline võtmesõna on lennurada. Metafoori maailmas on see kaetud rahaga. Kui raha on vähe, jääb stardirada liiga lühikeseks ja kõik senised kulutused muutuvad rohtukasvanud põllu ääres konutavaks vanarauaks.Erinevalt Eestist on 1.3 miljardi elanikuga India nii suure turuga, et rahuldab idufirmade kliendibaasi probleemi. Suures motiveeritud inimeste massis leidub lisaks turule originaalseid ideid ja investorite raha. See on üks põhjustest miks Indias kujunes lühikese ajaga maailma suurimaid idufirmade ökosüsteeme.Eelmisel aastal paigutasid investorid India tehnoloogia sektori idufirmadesse 14,5 miljardit dollarit. Selle aasta esimeses kvartalis oli vastav summa kaks ja pool miljardit dollarit. Aasta võrdluses on seda 14 protsenti rohkem ja nii võiks jääda olukorraga rahule. Olgu lisatud, et kõik koduplaneedi idufirmad said samal ajal investoritelt 60 miljardit dollarit. Võrreldes mulluse esimese kvartaliga on seda rahalises mahus paraku 15 protsenti vähem ja toetust saanud ettevõtete arv on koguni 56 protsenti väiksem.Terve 19. sajandi malaariaga võidelnud ja veel hiljuti 2018. aastal Nipah' viiruse puhanguga tegelenud India jaoks polnud pandeemia võõras. Võimalik, et see oli üks põhjustest miks koroonaviirusesse hakati tõsiselt suhtuma alles märtsis. Mis omakorda võib seletada tehnoloogia sektoris segamatult elanud optimismi. Viirus andis aga endast siiski teada ja idufirmade olukord muutus lühikese ajaga eluohtlikuks.Investorid soovitavad, et alustavatel ettevõtetel oleks viirusekriisi üleelamiseks lennuraja pikkus, ehk kassas raha kaheks kuni kolmeks aastaks. Värske uuringu alusel hinnatakse, et 70 protsendi India idufirmade lennurada ulatub vähem kui kolme kuu kaugusele. Paarikümnel protsendil on raha kuni kuueks kuuks ja vaid kaheksa protsenti ettevõtetest saaksid lennukile hoogu anda aasta lõpuni. Samal ajal usuvad kaks kolmandikku ettevõtjatest, et viiruse mõju kestab vähemalt 12 kuud.92 protsendi alustavate ettevõtete käive langes ja neist pea kaks kolmandikku kaotasid käibest üle 40 protsendi. Usutakse, et umbes 60 protsenti elanikkonda otseselt teenindavatest ettevõtetest peavad tegevuse lõpetama. Metafoori keeles kukuvad taevast alla juba lendama hakanud India idufirmad ja enamuse lennukid veerevad lühikese lennuraja lõpus ootavasse võssa.India idufirmade haavatavus on mitmekihiline. Märgatav osa India tehnoloogiasse investeeritud rahast pärineb Hiina investoritelt. Kuna innovatsioon on iga riigi jaoks strateegiliselt oluline ressurss, otsustas India seadusandja, et nüüdsest peab investeeringuks riigilt loa saama. Ei tasu unustada, et India riiki peetakse maailmas suurimaks bürokraatia kantsiks.Metafoori mõttel püsides võib India tehnoloogiasektori idufirmade lugu võrrelda muinasjutuga, milles alustati tuhandete lennukite ehitamist kuni saabus viirusenõidus mis peatas lennuradade ehituse, kivistas reisijad ja mässis rahaloitsu bürokraatlikku ämblikuvõrku. Mille poolest India muinasjutt erineks Euroopa omast? "
err,17.12.2020 08:21,Teater,https://kultuur.err.ee/1209943/lembit-peterson-kunsti-sisse-voib-ara-kaduda,Lembit Peterson: kunsti sisse võib ära kaduda,"Eelmisel hooajal tähistas Theatrum oma 25. sünnipäeva. Theatrum võrsus samast juurest, kust tärkasid omal ajal ka Eesti Humanitaarinstituut ja Vanalinna Hariduskolleegium. Teie enda puhul võiks nende protsesside algust dateerida isegi 1982. aastaga, mil saite lavakunstikoolis koos Aarne Ükskülaga XII lennu kursusejuhendajateks. Mis tundus siis tollases teatripildis puudu olevat, et tekkis vajadus täiesti teistsuguse, omamoodi avangardse teatri ja haridusvõrgustiku järele?Ega ma ei mõelnud nii, et on vaja mingit tühimikku täita, pigem oli hinge kogunenud palju asju, mis otsisid väljendust. Kui tagantjärele mõelda, siis oleks ju võinud olemasolevate teatristruktuuride sees rahulikult toimetada, aga ma ei ole siiani kindel, kui viljakas see oleks olnud, sest kandsin hinges teistel alustel tehtava teatri unistust. Kindlasti ei olnud eesmärk minna kellegagi vastuollu. Tegelikult on mind juhtinud rohkem sisemised jõed, just selles suunas, kuhu oleks vaja jõuda. Teatud asjadest üle, teatud asjadest mööda. Vahel ka läbi… Põhiline oli leida vaba hingamine. Kõikides teistes teatrites, kus olin töötanud, oli juba välja kujunenud oma kunstiline suund ja esteetika, töö laad, isegi teatud poliitilised ja ideoloogilised jõujooned. See kammitses. Ma pole kunagi poliitilise teatri inimene olnud, esmalt sellepärast, et ma ei tunne ennast nendel teemadel kuigi kompetentsena. Teisalt on mind alati huvitanud inimese hinge keerdkäigud ja suhted kõige olevaga. Seda olen püüdnud ka dramaturgias leida ja lavaloomingu kaudu väljendada. Ühest küljest tõukusid need minu otsingud olemasolevast, aga teisest küljest hakkas tekkima ka uusi tõmbekeskusi, kollektiive ja kooslusi, mis seadsid endale eesmärgiks teistsuguse vaimse, kultuurilise ja haridusliku keskkonna loomise. Tundus huvitav minna kaasa ja seda rohujuure tasandil välja töötada. Sel ajal eemaldusingi puhtast teatrist, et töötada hariduse ja kultuuri vallas natukene laiemalt. See aitas luua teatud mõttes tegutsemise toa, kus mõtteid väljendada ja neid ka ühiskonnale edasi anda. See avangard, mida ma tegin, oli küll justkui ""konservatiivne"", aga tolles postmodernistlikus ajas oli see ikkagi vastuvoolu ujumine. Üks asi on avastada mingid väärtused, aga nende väärtuste järgi käitumine ja nende juures püsimine on juba teine asi. Võib ju südames midagi kanda, aga kui tegelikult teed teist asja — ükskõik millise sunniga hingeliselt nõustudes —, siis võib tekkida lõhestumine ja silmakirjalikkus. (Iseasi muidugi, kui teed, aga hinges ei nõustu, siis on lootust…) Tol ajal oli mul soov olla võimalikult konkreetne ja teha seda, mida mõtlen — et mõte, sõna ja tegu lahku ei läheks. See ülesanne pole üldsegi lihtne. Aga isiksuse terviklikkuse mõttes väga oluline.
										Juhan Ulfsak: teater pole ühe- või kahedimensiooniline asi									Humanitaarinstituut oli täiesti uus nähtus Eesti haridusmaastikul. Vist esimene humanitaarne kõrgkool kommunismipainest vabanevas Ida-Euroopas, mis oli ilma punaste aineteta. 1988. aastal! See kooslus, keskkond ja inspiratsioon, mis tekkis, oli unikaalne, erakordne, alternatiivne. Ma ei saa öelda, et peavoolus oleks tee minu ees n-ö püsti olnud, pigem tundsin vastutustunnet. Aga selleks, et teatritrupis vastutust võtta, tahtsin olla algusest peale selle kollektiivi kujunemise juures. Võtta mehaaniliselt üle üks juba olemas olev, toimiv, omade traditsioonide ja reeglitega teater ja hakata seda kunstiliselt juhtima — selles ma tajusin teatavaid ohte. Tundus, et peaksin minema kas kompromissidele või tekitaksin truppi ümber kujundades valusaid konflikte. Oli küsimus, kas ma seda, milleks ma tundsin end kutsutud olevat ja mida ma teha tahtsin, saan seal teha või muutun tasapisi administratiivseks organiseerijaks, kelle ülesandeks on kõik (ja kõigi) kunstilised asjad hästi ladusalt ära organiseerida, ka need, mis mu enese põhimõtete ja väärtustega teravasse vastuollu lähevad. Stagneerumine on aga kerge tulema, ükskõik kas oled suures või väikeses teatris. Ikka ja jälle tuleb otsida uusi, elavaid suhteid kõige olevaga. Ühesõnaga, oli soov alustada puhtalt lehelt ja igatsus, mis tuikas mu südames kooliajast peale. Ja vast veel ennegi. Mul oli juba enne teatrikooli minekut mingi kummaline, kuigi põgusalt tekkinud nägemus stuudiolikust teatrist. Teatrikooli päevil aga süvenes südamesoov alustada oma stuudioga, jätkata koolis alguse saanud stuudiumiga, sügavuti näitleja- ja lavastajatöö aluseid edasi uurida, praktikas katsetada. Olin saanud inspiratsiooni Stanislavski, Mihhail Tšehhovi ja Vahtangovi stuudiotest. Grotowski, Barrault', Jouvet', Copeau ning Brooki kirjatöödest ja tegevusest. Mind olid väga mõjutanud ka mõned Panso ja Toominga lavastused, vestlused. See igatsus ei saanud, tundus mulle, realiseeruda ametliku riikliku kooli ja teatri sees. Seal on omad reeglid, millega peab arvestama. Ametlik süsteem tundus isegi olevat mu igatsusele ohtlik. Teatrikooli seinte vahel olime saanud mõndagi katsetada. Millegagi, mis alla selle, ei tahtnud leppida.
										2021. aastal alustatakse kunstikriitiku stipendiumi väljaandmist									Nii ta on läinud. Theatrumi puhul me ei alustanud mitte maja ehitamisest, välja arvatud muidugi hädavajalik ruumide korrastamine Mart Johansoni juhtimisel, et oleks koht, kus tunde ja proove läbi viia ja siis ka etendusi publiku ette tuua. Alustasime õppest, loengutest, treeningutest, trupi kujundamisest, meid ühendavate väärtuste ja eesmärkide otsimisest, tunnetamisest ja kinnitamisest. Need kõige elementaarsemad ruumid, oma ""ärklikorruse"" leidsime Katariina kiriku naabrusest, Dominiiklaste kloostri aidahoonest. See oli nõukogude ajal olnud kinomehaanika tehase käsutuses, nagu muide ka Katariina kiriku hoone, mille korrastamise ja kultuurikõlblikuks seadmisega tegelesime kahekümne aasta vältel. Siin alustasime koos fondiga Hereditas, selle toetusel. Fondi ellukutsujaks ja juhiks oli Taivo Niitvägi, kes oli samal ajal aluse pannud ka ansamblile Linnamuusikud. Katariina käigus alustasid Hereditase organiseerimisel tööd mitmed kunsti- ja käsitööateljeed, Controvento, Kloostri Ait. Kõik need asjad hakkasid üksteise järel tulema. See tegevus siin ja Eesti Humanitaarinstituut päris ühte jalga ei käinud. Aga see on omaette teema. Teatud käärid siin tekkisid. Ei saa öelda, et need käärid oleksid olnud ühemõtteliselt religioossete inimeste ja humanitaaralade intellektuaalide vahel. Oli palju muid mõjureid, mis alati omavahel põimuvad. See kõik on palju keerulisem. Igal juhul oleme väga tänulikud, et saime stuudio luua koos humanitaarinstituudi üliõpilastega, neile lisaks ka Viljandi kultuurikolledži üliõpilased, kes siin edasi õppisid: Taago Tubin, Gaute Kivistik, Margo Mitt ja teised. Me tõepoolest püüdsime stuudiovaimus avastada teatri aluseid ja sealt edasi liikuda. Töötada nende teemadega, mis tundusid olulised ja millega võib-olla lavakunstikateedris ja riigiteatris poleks tol ajal saanud nii vabalt tegelda.
										Jaak Allik: ""Tabamata ime"" põhiküsimus on, kuivõrd vajab kunstnik usku oma andesse									Lavakunstikateedri XII lennu teisele kursusele kutsusin Taivo Niitväe, näitlejatudengitest moodustatud kvartetiga vanamuusikat tegema. Juba see tekitas auväärsetes pedagoogides ohutunde või tõrke… Tundus kuidagi imelik vist… sobimatu selle kooli traditsiooni. See oli 1982. aasta kursus, ansamblis tegid kaasa Anne Türnpu, Toomas Volkmann, Aita Vaher ja Maria Staak (Reedik). Selle ansambli tegemise inspiratsioonist kasvaski Taivo Niitväe juhatusel välja ansambel Linnamuusikud.Ott Ojamaa 60. juubeli õhtuks Kirjanike Maja musta laega saalis palus juubilar mul organiseerida tema tõlketööde ettelugemine. XII lennu üliõpilaste ja mainitud vokaalansambliga lavastasin selleks puhuks ka ühe katkendi Ojamaa ja Kaalepi tõlgitud chante-fable'ist ""Aucassin ja Nicolette"". Sellest kasvas hiljem välja samanimeline terviklavastus jutustamiste, laulude ja tantsudega. Etendused läksid üle Eesti sellise elu ja hoo, rõõmu ja eduga, et tekkiski soov rändtrupina jätkata. See oli muudatuste aeg ja tohutu teha tahtmine, aga algne impulss kadus erinevatesse tõmbetuultesse ega saanud kahjuks laieneda. Puhtalt ruumi ja palkade küsimus. Üks asi on töötada üliõpilastega, teine asi inimestega, kes tahavad maailma ka väljaspool harjunud kooslusi avastada või hakkavad perekonda looma — siis on kokkusaamise aegu ja motivatsiooni järjest raskem leida. Need asjad panevad algsed ideed ja impulsid väga tõsiselt proovile.
										Panso auhinna laureaat on Hardo Adamson									EHI sünni ajal oli mul paralleelselt veel Viljandi kooli teatriosakond juhtida. Minu jõud jagunes nende kahe vahel. Taustana kõige taga olid veel ka perekondlikud olmeküsimused. Mul oli olnud õnn ja au alla kirjutada 40 kirjale, sellele järgnes aga periood, kus ""püsisin"" kaua korterijärjekorras, kord teise, kord kolmandana. Ka see tingis linnadevahelise liikumise. Viljandis lubati mulle lisaks huvitavale tööle heade kolleegide seas ka korterit. Sel ajal oli mul juba kolm last, aga elasime kolme leibkonnaga ühe köögi peal. Natuke kitsaks läks. Hästi heitlik aeg oli. Kolledžisse pakuti õppetooli juhataja kohta, lubati ka korterit ridaelamusse. Pärast tuli välja, et pidanuksin selle väljaostmiseks maksma umbes pool miljonit rubla, mida mul ei olnud kuskilt võtta. Samal ajal kutsus Rein Raud mind koos Juhan Viidinguga parajasti loodavasse EHIsse teatrialast õpetust arendama, lisaks hakkas tekkima Vanalinna Hariduskolleegium. Mitme linna vahet sõitmine ja uute võimaluste otsimine pluss Eesti iseseisvumine kõige selle sees! Väga huvitav aeg oli, aga palju tuli jõuda. Sageli oli kolm või neli head võimalust korraga. Pidevalt tuli teha otsuseid. Samasse aega jäid ka pakkumised Draamateatrist ja Ugalast. EHI, kolledži ja VHK baasil on tekkinud ka Theatrum.Milline tundub ümbritsev teatripilt praegu, 25 aastat hiljem?Juba tol ajal oli mul mõte, et ei taha süüa ja sülitada. Ei taha kiruda seda, mida ise teen, milles olen. Parem on teha seda, mida tahan teha. Ei taha kulutada elu sund­olukorras olemise peale. Evangeeliumis on kirjas, et otsi kõigepealt taevariiki, kõik muu saad pealekauba. Telg on olnud tähtis. Kas me alati oleme seda suutnud, see on iseasi. Oluline on otsingu suund, aga see, kuhu sa jõuad, on ettenägematu. Intentsioon jääb ikka samaks, isegi kui satud mujale. See ei kao. Ma saan praegu aru, et see, kas oled ühes või teises teatris, polegi niivõrd tähtis. Samas, hea intentsiooniga (kui see on tugev) saab liikuda igal pool. Mõnikord on vastupanu ja kannatused küll suuremad, aga igal pool on ümberringi inimesed, kes otsivad huvitavaid loomingulisi ülesandeid. Mitte nii, et ühed on head inimesed ja teised halvad või et on halvad ja head institutsioonid. Tol ajal ei osanud ma noorusrumalusest kõiki neid võimalusi ära kasutada. Polnud ka kogemusi; oli palju ebakindlust, ka ülikriitilisust. Teatavat perfektsionismitaotlust (mis on ohtlik). Vaba aega oli hästi palju käes. Näitlejatel polnud vahel pool aastat tööd. Juhan Viiding ja Tõnis Rätsep hakkasid omal käel tegema, aga selliseid ringe oleks võinud rohkem olla. Siis ei olnud seda tarkust ja teadmist. Praegusel ajal näib, et kõik on kuidagi vaba ja voolav (võib-olla kohati liigagi, sest ka vabadusel on ju piirid…), igal pool on võimalik teha. Alati, kui on hea ja huvitav loominguline kavatsus, idee ja pealisülesanne, tulevad inimesed kaasa ja hoiavad seda.
										Lembit Peterson: Panso õpetas eristama näivat sellest, mis on – nii elus kui ka teatris									Hiljutisest ajast on mul suurte riigiteatritega kogemusi nii Draamateatri kui ka Ugala baasil. Nii ""Tartuffe'i"" kui ka ""Nähtamatut daami"" oli väga tore teha. ""Nähtamatu daamiga"" käisime Almagros Hispaania klassikalise teatri festivalil. Mängisime kaks korda corral'is, mis on teatud mõttes Hispaania teatri pühamu. Ainukeses terviklikult, algsel kujul säilinud corral'is, teised on kõik ümber ehitatud. Festivali uus direktor Ignacio García, kellega mul oli olnud varasemaid kokkupuuteid, kutsus festivalile esmakordselt ka teisi hispaania klassikalist repertuaari esitavaid teatreid, mitte ainult hispaaniakeelseid. Päris huvitav oli vaadata, kuidas don Manuel ja donja Angela ja kõik teised näidendi tegelased corral'is eesti keeles oma tegevusi hispaaniakeelse publiku ees läbi viivad. Näidend on ju kõigile hästi tuntud ja sõltumata keelest oli kõik arusaadav. Vastuvõtt oli väga hea. Ma ei leia, et institutsionaalsetes teatrites ei saaks tööd teha. Saab küll. Seal on tõelised professionaalid ja kui olla kogu aeg juures, käia ja hoida seda kõike lavastajana üleval, siis saab väga häid tulemusi. Kui on selge idee ja vorm, millesse tahad idee kätkeda, ja kui see teema on sinu enda jaoks aktuaalne, siis hammustavad näitlejad selle lahti, isegi kui sa ei oska kohe kõike seletada. Nad saavad aru, kas sul on telg või pole. Pealisülesanne. Kui on, siis see hakkab koostöös näitlejatega arenema. Mis puudutab teatri institutsionaalset korraldust… Seoses muutustega kapitalistlikus süsteemis ja ilmselt ka seoses COVIDiga on ette näha suuri muutusi. Ma ei tea, kas see kõik saab niimoodi jääda. Palju tuleb peale noori andekaid inimesi, kes tahaksid ennast loominguliselt realiseerida, võib-olla mitte alati suures teatris. Moodustub uusi mõttekaaslaste rühmi. Ma ei tea, kui palju on neid võimalik meie oludes moodustada. Ma ei võtaks sõna selles osas, milline meie teatrisüsteem olema peaks. On nooremate ülesanne seda vastavalt ajale ja loomingulistele vajadustele kujundada. Selleks peaksid olema või tekkima töörühmad, kes südant valutavad ja praktiliselt mõtlevad. Ja ikkagi peaks ümberkorraldamise mõte ja eesmärk olema hästi selge. Kui vana asi ära lõhkuda, mis see uus siis on? Ma ei tea seda.
										Lavakunstikooli tudengid toovad Panso nädala raames lavale ""Tabamata ime""									Ütlesite, et ei ole eriti poliitilise teatri inimene, aga ""Tartuffe"" oli küllaltki poliitiline lavastus. Või vähemalt mõjus nii.Moliere oli ju ise ka poliitiline. Ta oli kuningale palju võlgu, kuningas kaitses teda. Samas, kuninga protežeerimine ka ahistas teda. Ilma kuningata ei saa, aga koos kuningaga ka ei saa. Samamoodi on praegu ka siin. Mingisugune kõike valvav silm, kes võiks su vangi panna, aga kes võib ka õigeks mõista. Ja sa ei tea enam täpselt, kust see sind vaatab, kuhupoole kummardada. Igaks juhuks kummardad igale poole… Molière ei naera välja mitte Tartuffe'i, vaid silmakirja­likkust. Silmakirjalikkus kui pahe läbistab kõiki tegelasi.Vanasti tuli lavakunstikooli märkimisväärne hulk Aare Laanemetsa õpilasi Pärnust, samuti Maret Oomeri õpilasi Tallinnast. Saame rääkida Lianne Saage-Vahuri kasvandikest jne, võrrelda nende lavakaeelset ettevalmistust. Teie osalete oma koolkonna kasvatamisel nii VHKs kui lavakunstikoolis. Kui 25 aastat tagasi tegutsesite n-ö peavoolu kõrval, siis kas nüüd tajute, et kujundate väga suurt osa eesti teatrist? Kas tajute koolkondlikku erinevust ja mingit kõrgendatud vastutust?Eks ma ikka mõtlen selle peale. VHK teatrikooli lõpetanud õpilaste rida on päris muljetavaldav. Kui looksime alternatiivse teatrikooli… Aga me ju teame, et kõik Theatrumis tööd ei saaks. Puhtalt majanduslikult poleks see võimalik. Meil polnud ka plaani luua eesti teatrit ümber kujundavat või muutvat kooli. Pigem andsime õpilastele võimaluse teatritegemisest rõõmu tunda, proosa- ja luuletekstide, mitmesugustel teemadel tehtud etüüdide ja dramaturgia, rollide ja etenduste kaudu midagi uut tunnetada, elu ja inimeste, aga ka teatri ja kultuuri, sh vaimsusekultuuri kohta teada saada. Teatrikunsti vahendite ja õpetaja-õpilase dialoogi abil. VHKst ei ole ju kohustust minna teatrisse. Eelkõige avasime õpilastele tunnetustee lavalise loomingu kaudu. VHKst on tulnud õpetajaid, laevakapteneid, semiootikuid, ajaloolasi… Paljud neist meenutavad tänutundega seda perioodi. Midagi on nad õppinud avaliku esinemise kohta, midagi tähelepanu suunamise kohta, midagi suhtetoime ja teiste inimestega arvestamise kohta, nad on saanud osa teatud mängurõõmust. Lavakõne tundidest on nad saanud oskuse oma mõtteid selgemalt ja täpsemalt väljendada, liikumise kaudu õppinud keha valitsema, laulmistundidest eelkõige rõõmu ühislaulmisest, avalikest ülesastumistest. See on kool, mis on vajalik ükskõik millisele inimesele. Kui keegi tahab ennast professionaalsele teatrile pühendada, siis on meil praegu selleks kaks võimalust: EMTA lavakunstikool ja TÜ Viljandi kultuuriakadeemia. Mõtlen, et iga teatri juures peaks jälle olema oma stuudio…VHKs on algusest peale olnud lavakõne õppejõuks Tõnis Rätsep. Mina olin kuni 2016. aastani (ja olen veidi ka praegu) seal näitlejatöö pedagoog ja erinevate teatriklasside juhataja. Ka teatriprogrammi juht. Pedagoogid on nüüd ka VHKs meie õpilastena alustanud Mirko Rajas, Kristjan Üksküla jt. Samuti EHI lõpetanud Maria Peterson, kes on nüüd ka teatriprogrammi juht. Peamiseks liikumise õpetajaks on olnud Tiina Mölder, tema kutsel ka mitmed teised. Laulmine on olnud peamiselt Eva Eensaare juhendada. Meie algne idee oli, et õpe toimuks süsteemis meister, sellid ja õpipoisid. Õpipoisid oleksid VHKlased, sellid oleksid EHI üliõpilased, meistrid siis juba kutselised, vanemad näitlejad: Aarne Üksküla, Jaak Johanson, Aleksander Eelmaa, Maret Mursa, Kaljo Kiisk, Kaie Mihkelson, Ülle Kaljuste ja kõik teised, kes käisid üliõpilastele tunde andmas või koos nendega laval üles astusid. Tekib eriline side ja õhustik, kui meistrid vaatavad selle ja õpipoisse ning need omakorda meistreid töötamas ühel ja samal väikesel tubateatri laval… Meie häälestus ei ole suunatud tingimata näitlejate koolitamisele. See on lihtsalt noore inimese kujunemise alge, mil ta saab vaadata iseendasse — et milliseid väärtusi järgida või mitte järgida.Lavastasite 1976. aastal esimesena NSV Liidus Samuel Becketti ""Godot'd oodates"". Kuigi sellel näidendil oli modernismiklassikas juba mingi oma slepp ja tõlgendustraditsioon, siis kuuldavasti öelnud isegi mitmed välismaised vaatajad, et avasite selles mingeid täiesti uusi tahke, tõite sinna mingi helguse ja tulevikulootuse. Mullu lavastas selle teie õpilane Markus Ilves. Millest ""Godot'd oodates"" erinevatel aegadel kõneleb?Meie lähenesime tekstile Panso koolis õpitu kaudu, et mõista, millest see teos kõneleb. Töö käigus avanes see materjal meile järjest olemuslikumalt. Protsess oli pikk, kestis üle kuue kuu. Väga suurte tõusude ja langustega. Oluline oli kõigepealt tabada, mis on ühiskonnas aktuaalne, millest me näitemängu kaudu räägime. Tagantjärele mõeldes, otsides tähendust, mõistsime, et näidend ise kõnelebki tähenduse otsimisest. Mida või keda nad seal siis ootavad? Isegi see pole selge, kas ootavad keda või mida. Selle lavastuse tähendusväli on lai. Mille nimel seda teha, just mõtte tabamine ja selgitamine võttis tööprotsessis omajagu aega. See oli meile tähtis: mille nimel kunsti teha, mille nimel elada… Kõik need asjad põimusid lavastuses kokku. Jõudsime inimese teatud baasseisundini: mis on ootus. Meil on väikesed ootused, igapäevased: millal algab proov ja millal lõpeb, millal keegi koju läheb, millal keegi koju jõuab ja millal süüa saab. Aga on ka suuremad ootused: millises perspektiivis üldse elada, mis mõte elul üldse on? Mille valguses need väiksemad ootused ja küsimused saavad teistsuguse värvi ja tähenduse ning lahendused. Meile tundus, et ""Godot"" tegeles inimese eksistentsiaalse ootusseisundiga, igatsusega kõrgema tähenduse järele. Igatsus kellegi järele, kes annab meie eksistentsile suurema mõtte, kes suudab meid välja tõmmata meie viletsusest. Esiteks oma viletsuse tunnetamine, siis kannatlik ootama tulemine, vaatamata sellele, et iga päev lõpeb saladusliku fiaskoga. Sest ega me väga täpselt ei saa aru ka, kes see poiss seal on, kes aeg-ajalt laval käib. Kas see ongi tema või on tema vend või on see veel keegi. Nimetasin seda seisundit tol ajal olemise filosoofiliseks salapäraks.Aleksander Men kirjutab oma väga huvitavas raamatus ""Istoki religii"" (""Religioonide päritolu"") ka absurdistidest, sellest, et me ei saa näha, kas mingi asi on mõttetu, kui meid ei valgusta selleks miski. Beckettit miski valgustas, see valgus tuli kuskilt väljastpoolt, muidu me ei oleks seda mõttetust näinud. See mõttetuse nägemine peegeldas valgust, mis andis lootust. Me tajusime seda valgust kogu aeg olemasolevana. Ega ma lõpuni ei mõista seda näidendit praegugi. Ta pakub nii palju tõlgendusvõimalusi. Tekst juhtis meid lugema Püha Augustinust ja tema ajakäsitlust. Iga teksti taga on jõud ja vägi, mida me lugedes tunnetame. Ma ei tea, kas ma kõigest aru sain, aga tundsin, et seal on midagi veel peale selle teksti. Jean Anouilh ütleb selle näidendi kohta, et seal on klounid, kes mängivad Pascali. Pascal oli tol ajal üks mu lemmikautoreid. Võib-olla lugesin teda seoses Molière'i ja teiste autoritega. Pascal ütleb, et ""nende lõputute kuristike vaikus hirmutab meid"" ja kui me seda hirmu tajume, siis tahame selle eest põgeneda mängudesse, meelelahutusse. Beckett väljendabki seda, et kui hirm peale tuleb, kui kõiksus hakkab hirmutama, siis hakkab inimene meelt lahutama. Praegu, pandeemia ajal, võib seesama hirm peale tulla, aga üks pidur on veel peale pandud. Kui meelelahutamine on pandud stopile, siis põgenetakse mujale. Inimene ei saa olla silmitsi selle lõputu kuristikuvaikusega. Ta kardab, ta peab leidma tugipunkti. Godot peab tulema, ta lubas. Me ei saa teisiti mõelda. Kui me mõtleme, et ta ei tule, siis variseb kõik kokku, ja kui mõtleme, et tuleb, siis saame lootuse. Võime tuua paralleeli sellega, kuidas kristlaskond ootab Jeesus Kristuse tagasitulekut. See on veel suurem kontekst, mille sees Godot' väikene ootamine toimub.Lisaks Püha Augustinuse ""Pihtimuste"" lugemisele kuulasime ""Godot'd"" tehes ka palju muusikat. Alates Bachist, Schubertist ja teistest, kes seostusid Be­ckettiga. Lugesime ka tema enda tekste ""Godot'"" lavastamise kohta Saksamaal, kuidas ta ise lavastas. Sillad tekkisid ka Maeterlincki ja Tšehhoviga. Püüdsime tabada laiemat konteksti, mille sisse Becketti näidendid on sündinud. Mõistagi lugesime juurde näiteks ka Martin Esslini, Peter Brooki jt mõtteid Becketti loomingu kohta. Tegime palju harjutusi, peamiselt Mihhail Tšehhovi järgi ja ka Aleksander Eelmaa pantomiimiharjutusi. Etendusi hingestas aga eriliselt Sulev Luik. Tema koosmäng Sassiga. Meeldejäävad ja eredad olid kõik rollid. Töö selle lavastusega on meile kõigile eriline, seni elu saatev tunnetuslik kogemus.On öeldud, et tänapäevastel noortel lavastajatel ei ole vastuvoolu ujumise tahet ja avangardisti kirge, ollakse kas varaküpsed konservatiivid või viielised paipoisid. Mida teie noortelt ootate?Ei mina ega keegi teine saa noortele tänast mässu ette kirjutada. Kui nad mõtlevad liiga palju selle peale, mida neilt oodatakse, ja püüavad seda realiseerida, siis see ei ole see. Nad peavad selle ise leidma. Mina võin ju mõelda, et mulle meeldiks see või teine, aga nemad ei tohiks seda tegema hakata. Nad peavad ise leidma vastused, et kelle või mille nimel. See on väga isiklik. Võib mässata või mitte mässata. Kas mäss on kohustuslik? Paul Tillichilt jäi kunagi meelde küsimus: kas nonkonformistide kambas ja vaimus tegutsev inimene on nonkomformist? Võtmeks võiks lihtsalt olla siiras taotlus leida tähendus ja võimalikult ausad vastused oma elule ja teatri tegemisele. Tähtis on mitte muganduda — et otsin esmalt hea koha ja loodan, et küll ma siis teen. Siis ei tee enam midagi. Pööningu ja ärklitoa periood peab olema. Ma võin nii rääkida, kuna olen ise selle läbi teinud. Ma ei uhkusta sellega, ma tean, kui ebameeldiv see on. Ma pole kunagi olnud selles mõttes avangardist, et see oleks mu taotlus olnud. Mulle oli üllatus, kui Tõnu Viik ütles ühes raadiosaates, et kuna Theatrum püsib sõna- ja mõtteteatri peal, mõjub see tänapäeval väga avangardselt. Postmodernistlikus maailmas laguneb kõik ära, nagu Lucky monoloog. Ma arvan, et tähenduse, mõtte taotlus, ükskõik mis ajas, mõjub hästi. Inimeste ühiseksistentsi mõte kipub pidevalt lagunema. Peab olema mingi ühine minek või mõte, mis seda toidab. Olgu selleks siis abielusuhted või sõprussuhted, loomingulised kooslused… kõikides suhetes tuleb hoida seda mõtet teadlikult üleval, igal uuel arenguetapil. Seda peab tahtma leida. Teatris on samamoodi, siin ei saa mugavaks minna. Siin on alati veidi ebamugav. Üks asi on teha midagi mõtte pärast, teine asi on teha midagi mõttetult. Aga võib tekkida rõõm! Rõõm loomingulistest avastustest, tegemistest, jagamistest, suhtetoimest publikuga. Äratundmisrõõm, kus on kohal nii Tõde kui Armastus.Mõned teatriõpetajad panevad rohkem rõhku käsitööle, teatrikoolile kui n-ö kutsekoolile; kunstilise sõnumi peab õpilane ise leidma. Mõni teine räägib rohkem eetikast, mõni jälle esteetikast. Mis on teie õpetuse tuum?Ma ei ole seda ise seni defineerinud. Võib-olla on mu püüdlus olnud inimese vaimse elu avastamine ja lavaliste vahendite abil edastamine. Valmisoleku kujundamine… Panso tsiteeris tunnis vahetevahel Evangeeliumi. Mul on siiamaani meeles, kuidas ta ühes erialatunnis, kui tegime ""Dorian Gray portreed"", ütles, et kogu hea kirjandus on läbi imbunud evangeelsest temaatikast. Seal ütles tegelane, et mis kasu on inimesel sellest, kui ta võidab kogu maailma, aga teeb oma hingele kahju. See on puhas Evangeeliumi tsitaat. Siis tekkis tunnis paus. Kõik kuulavad. Panso on selles pausis. Las see paus õpetab. Ma nägin, kuidas ta ise selle üle mõtles. Mõtlesin ise kaasa. See on üks orientiir, mille ma oma koolist kaasa olen võtnud. Tol ajal ei olnud ma isegi kristlane mitte. Sellised asjad puudutavad meie sügavaid kihistusi. Loomulikult hakkasin mõtlema, mis vahekorras on teatri tegemine ja mina ise. Kui suur oht on kaotada oma identiteet ja pürgimuse siht üldse. Kõige selle sees, et teed ja teed ja teed. Nendele asjadele juhin ma teadlikult ja pidevalt tähelepanu. See ei puuduta ainult teatrit. Panso pani väliskirjanduse raamidesse sisse Vana ja Uue Testamendi. Ott Ojamaa tegi seda. Kuna need teemad on olulised, siis räägime neist ka oma õpilastega. Inimesed saavad teha ise oma järeldusi, kui nad teavad, mille vahel valik on. Muidu on ta sunnismaine, üht- või teistpidi. Valikuvabadus on ju vaid siis, kui tead, mille (või kelle) vahel on valida. Ja siis otsustad ja vastutad. Nii kujuned, muidu mitte.Olen katsetanud Mihhail Tšehhovi harjutuste baasil ja inspiratsioonil etüüde vooruste ja pahede teemal. Näiteks uhkus ja alandlikkus, ihnsus ja heldus, kadedus ja lahkus, raev ja tasadus jne, vastandpaaridena, et kuidas neid hingeseisundeid avastada. See on kogemuslik ja puhtpraktiline asi. Molière käsitleb ihnsust kui pahet. Puškini ""Väikestes tragöödiates"" näidatakse seda, kuidas kirg võib inimese mõrvani viia. Kuidas ma saan maailmadramaturgiat käsitleda, kui ma neid teemasid ei puuduta? See ei ole lihtsalt võimalik. Ma ei puuduta neid teemasid mitte sellepärast, et saaks käsitleda maailmadramaturgiat, vaid ma tahan jõuda dramaturgia kaudu selleni, mis on tõesti oluline. Hingehoid on tähtis. See on seotud ka käsitööga. Vaimu ja käsitööd ei saa lahutada. See oleks lõhestamine. Meetod peab olema selleks, et kuhugi minna. Tee peab mind kuhugi viima. Mihhail Tšehhov ütleb, et tehes harjutust pead teadma, milleks sul seda harjutust vaja on. Õppejõud peab olema see, kes perspektiivis näeb, kuhu see harjutus viib. Ka Stanislavski puhul tuleb õppida eraldama näitleja ja rolli perspektiivi. Tuleb näha, kus nad on eraldi ja kus koos. Minu pealisülesanne on rolli pealisülesanne edasi anda. Näitleja psühholoogia iseärasus ei ole mitte see, et on kaks erinevat poolust, vaid on kaks ühes. Kaksainsus. Tema pluss roll. Nii ei saa, et lähen ise õlut jooma või kabet mängima ja saadan rolli lavale. Me oleme kogu aeg koos. Aga ka eraldi. Suhestamises on võti.Kunst ja pühadus. Saab rääkida kunsti suhtest religioosse sakraalsusega, aga saab rääkida ka kunsti enda pühadusest. Näiteks kunstnikule on tema kunstiakt nii püha, et ta võib selle nimel oma käe maha raiuda. Olete kunagi rääkinud, et kõige täiega kunsti sisse minemises on omad ohud; võid sattuda Mefistoga lepingut tegema. Ja et pigem olgu see kunst tagasihoidlikum, peaasi on ennast inimesena mitte ohvriks tuua. Kuidas te neid suhteid mõtestate?Minu lootus on veel suurem. Loodan, et lepingut tegemata kasvab kunst suuremaks. Ei pea olema tingimata kas üks või teine. Bachil oli ligi kakskümmend last, eks ole? Eeskujusid on, järelikult on võimalik. Stanislavski ütleb, et religiooni allakäigu aegadel peab kunst ülenduma kirikuni. Ta ei ütle, et kunst peab asendama kirikut. Näitleja pühakoda on lava. See on töö pühitsemine. Nii nagu koduperenaisele on tema köök või lastetuba püha, puusepa jaoks tema töökoda. Ta pühitseb seda tööd. Aga sakraalsus on ikkagi kirikus. See pole nii, et raiun käe maha, et saaksin ainult siin, kunsti raamis olla. Üks ei asenda teist. Inimene võib ära kaduda igale poole, ta võib oma identiteedi ära kaotada ka teatris. Dominikaani preester isa Carré, kes oli omal ajal näitlejate ja muusikute hingehoidja Pariisis, on kirjutanud raamatu ""Kas kirik on teatriga lepituse leidnud"". Mul oli au temaga kokku puutuda, kui ta oli juba 90-aastane. Ta saatis mulle oma raamatu ja hiljem, kui me kohtusime, ütles ta, et nüüd on tal süda rahul, ta teab, kelle kätte see raamat läks. Neid eksemplare oli tal vähe. Ta avab raamatus neid vastuolusid, mis on kiriku ja teatriinimeste vahel. Ilma religioonita, vaimuta ei ole võimalik säilitada ei ülevust ega ka poeesia tunnet. Seda mainib ka Stanislavski. Kõige tähtsam on tunnetustee. Eesmärk ei ole mitte tunnetada, vaid liikuda millegi või kellegi poole. Teatritee on ka üks viis liikumiseks. Kunstnik ei ole mitte see, kes on kunsti nimel valmis kõike tegema; esmane pole kunsti pühitsemine, vaid kunsti kaudu millegi või kellegi juurde jõudmine. Inimese juurde. Tema Looja juurde.Kas nõukogudeaegne Stanislavski-käsitlus ilma religioosse taustata kahjustas kuidagi tema õpetust?Loomulikult. Olen rääkinud Moskvas Sergei Ženovatšiga ja tänu sellele kokkupuutele on mul Stanislavskist tekkinud täielikum pilt. Venemaal säilitati see religioossus. Näiteks Maria Knebel ja Natalja Zvereva tegelesid Mihhail Tšehhovi jälgedes vaimsete asjadega vägagi. Muide, Karl Ader oli Tartu Ülikoolis kolm aastat teoloogiat õppinud; sain sellest teada alles tema matustel, kui kaks vanemat daami kõndisid surnuaial ja rääkisid omavahel, et Ader oli enne oma surma kõva häälega hüüdnud: ""Issand Jeesus Kristus, Jumala Poeg, halasta minu peale!"" See on ju õigeusus tuntud Jeesuspalve. Need asjad on tulnud mulle teadmiseks tasapisi, sageli üllatusena. Nõukogude ajal osati asju peita, aga püüti hinges elada nii, nagu õigeks peeti. Sageli salaja, hirmust režiimi ja selle esindajate ees. Ma arvan, et sama lugu oli endiste nõukogude teatriinimestega. Nendega praegu rääkides saad aru, mis see alus paljudel (mõistagi mitte kõigil) tegelikult oli ja on. Kuidas saab inimese hinge ilma religioossuseta käsitleda? Saab muidugi uurida seda puht psühholoogiliselt ja teaduslikult, aga ma ei usu, et see Stanislavskil niimoodi käis. Lugedes, mida ta Hamletist või Kainist ja Aabelist räägib, kogu see temaatika, kogu tema otsingute suund… Nõukogude ajal võeti Stanislavskilt trenn ja drill, eetika kui distsipliin, mis iseendast on ju head asjad, kuid ilma vaimuta ja vaimsuseta pole neil väärtust, pigem vastupidi. Püüti panna see kõik nõukogude inimese, homo sovieticus'e kujundamise teenistusse.Kuidas teil tekkis kontakt Ivan Võrõpajeviga? Milline on Theatrumi ja Võrõpajevi ühisosa? Kui te kuus aastat tagasi lavastasite tema ""Joobnud"", võis publikul algul olla raske sellest aru saada.Väga hea on lahterdada, et Theatrum on kristlik või katoliiklik teater, kes tohiks mängida ainult kristlikke või katoliiklikke autoreid. Tegelikult on asi sügavam. Katoliiklus ise on väga sügav, vabadused selle sees on päris suured. Kui teha ainult Võrõpajevit, siis võiks see küsimus tekkida, aga kui kõrval on Claudel, Calderón, Shakespeare ja Tšehhov, siis asetub see teise konteksti. Tõde on leitav igalt poolt. Millises proportsioonis ja millise nurga alt, see on iseasi. Teatrit saab teha igast asjast, see võib olla agit-prop — tihtipeale liigitatakse ka religiooni ideoloogia alla, aga religioon on teine asi. Ollakse väga varmad kõike poliitilistes huvides ära kasutama. Võrõpajevi puhul vapustas mind kõigepealt tema ""Delhi tants""; see puudutas hästi sügavalt, tõlkisin selle ühe hooga ära. Näitlejatele meeldis. Siis võtsin Võrõpajeviga kontakti ja tema saatis mulle uue näidendi, ""Pjanõje"" (""Joobnud""). Palus, et ma seda veel ei levitaks, sest see pidi peatselt Düsseldorfis välja tulema. Lugesime taas näitlejatega ja teemadering, mida seal käsitleti, puudutas kõiki. Samuti oli Griškovetsiga, kes tegeleb pidevalt mõtte otsinguga. Seal on sügavamal sees kaks linna: siit linnast ära — kuhu linna? — kus see teine linn on? — ära nüüd rohkem küsi. Seda, kuhu linna ma tahan ära minna, võib mõelda puht metafüüsiliselt. Siinses linnas ju teistmoodi ei saa. Millises siis saab? Ja siis jookseb mõte kokku. Selline otsing on oma olemuselt minu jaoks peaaegu religioosne. Kui me ""Onu Vanjat"" mängisime, siis üks meie väga hea helilooja ütles mulle pärast etendust, et ega talle Tšehhov muidu väga ei meeldi, aga kas ta tõesti on sellise teksti kirjutanud nagu see Sonja monoloog seal lõpus. Ma ütlesin, et jah, isegi Rahmaninov on kirjutanud laulu selle peale. Meie eesmärk on avastada peidetud igatsuste juuri. Kust need pärinevad ja kuhu suubuvad. Need on tihtipeale peidus, mitte pealispinnal. Tahan avastada neid asju, millega autor ise tegeleb. Ükskõik millisel autoril, kes on midagi väärtuslikku kirjutanud, on need teemad sees. Tingimata. Ta peab neid suuri küsimusi käsitlema. Ta peab neile kuidagi hinnangu andma, kuidagi interpreteerima. Meie omakorda peame neid mudeleid või skeeme näitama selles valguses, nagu me antud hetkel näidata oskame.Kui teoloogiline oli ""Onu Vanja"" tööprotsess, eriti seoses ikoonimaalijast Vladimir Anšoni lavakujundusega?Temal oli see kindlasti teoloogiline. Katariina kiriku ruum oli taotluslik, aga kuidas ehitada vene küla sakraalsesse ruumi, see oli väljakutse. Anšon leidis paralleeli Tarkovskiga, sealt sai ta tugipunkti oma kujundusele. Mõisal on kakskümmend kuus ust ja too viimane väike uks üleval on nagu tee. Onu Vanja laboratoorium ja kõik need viljakotid seal aidas, kõik need teemad hakkasid mänguliselt põimuma.Theatrumi sünnipäevakõnes mainisite vajadust vaadata ka ida poole, sest seal on kontemplatiivsust ja seeläbi ka poeesiat. Kas lääne- ja idakiriku suhtumine teatrisse on väga erinev?Anšoniga näiteks oleme kokku leppinud, et kunstilisel väljal koostööd tehes ei pea me lahendama kirikutevahelisi lahkhelisid. See ei kuulu meie kompetentsi. Minule on tähtis dialoog. See nähtus, mis ometi peaks olema kõige keskmes, on meie ühiskonnas tagaplaanile jäänud. See võime astuda teise inimese seisukohtade sisse ja püüda näha selle pilguga, nagu tema asju vaatab. See võiks olla vastastikune, et siis üheskoos liikuda suurema selguse poole. Teater on mulle seda ka natuke õpetanud. See ei oleks lihtsalt niisama, et astume teineteise kingadesse. Eesmärk oleks avastada midagi uut, et me ühise dialoogi käigus saaksime mõlemad tõele või selgusele lähemale. Ega Sokrates oma dialoogides ka lihtsalt küsimusi esita. Ta juhib küsimuse esitamisega suurema selguse või tõe poole. Kas ta jõuab või ei jõua sinna, on iseasi. Kui ma vaatan ühiskonnaelu laiemalt, siis näen, et selleks, et dialoog tekiks, peab olema keegi, kes oskab dialoogi niimoodi üles võtta, et teised tahaksid kaasa tulla. Toon, millega dialoogi alustatakse, peab olema ka teistele aktsepteeritav. Selle tooni leidmine on esimene tingimus. Kui läheneda Piiblile kirjandusteaduse reeglite kaudu, saab küll midagi aru, aga mitte seda, mis seal on. Kui läheneda Piiblile aukartusega, läheneda palves, siis hakkavad avanema asjad, mida ei oska isegi teinekord seletada. On kiri ja on traditsioon. Teatris on sama lugu: on näidendid ja on traditsioon. Elav traditsioon on näitlejate kogukond, kes seda teksti interpreteerib just selles olukorras, kus me täna oleme. Siis on risk, kas tuleb välja või ei tule. Kas ilmutub või ei ilmutu. Aukartus üksteise ja dialoogi ees on oluline. Dialoog ei ole õnnestunud siis, kui võtad minu arvamused omaks. See ei ole dialoog. Sellist vägivaldset suhtumist ja orienteerumatust dialoogile kohtab kahjuks liiga sageli.Kas tajute praeguses ühiskondlikus elus, kus on võimendunud polariseerumine liberaalide ja konservatiivide vahel, et ka teid kristlasena mõistetakse valesti?Piiskop Philippe Jourdan ütles, et ei liberaalsus ega konservatiivsus ole kirikus rakendatavad, need on poliitilised terminid. Nende mõõdupuudega pole mõtet üldse ligi tulla. Kas inimene on siis sellepärast konservatiivsem, et otsib Jumala tahet? Vabadus on ju eeltingimus. See on lahterdamine, nii ei saa inimesi mõõta. Ma ei oska endale kõike ette kujutada, mida minust mõeldakse. Mul on küllaltki hea kujutlusvõime, fantaasia areneb ka päris hästi ja kui ma hommikust õhtuni selle peale mõtleksin, siis ma ei tea, kuhu ma välja jõuaksin.Isegi paavsti on liberaaliks nimetatud.Paavstil kui inimesel on ka õigus oma kodanikupositsioonile. Kui avaralt tema näeb õiglust ja halastust ning kui kitsalt teised seda mõistavad, see võib saada poliitiliste manipulatsioonide ja intriigide teemaks. Ma ei võtaks siin üldse väga palju sõna, sest ma tean, et oleme sattunud ühiskonda, kus iga sinu väljaütlemist võidakse kasutada sinu vastu. Kas siis ühelt või teiselt poolt. Sind püütakse kiskuda mingitesse mängudesse. Õnneks on meil katoliku kirikus tark ja tasakaalukas piiskop. Ma jagan seda ütlust, et kirik on seal, kus on piiskop. Kui tahta selgust saada katoliku kiriku traditsioonis või paavsti tegevust või ütlemisi puudutavates küsimustes, siis iga mõistlik inimene küsib eelkõige sealt, mitte ei vaata, millises meediaväljas keegi liigub.Leedus tegutses katoliku preester isa Stanislovas, kes oli ka hea luuletaja ja kunstnikuandega inimene. Ta meisterdas vasest küünlajalgu, kus oli üleval rist, keskel päike, all poolkuu ja siis küünlaase. Ma tõin neid kaheksakümnendatel Leedust kaasa, et inimestele kinkida. Juri Lotman seletas mulle ükskord selle tähenduse: päike on paganluse sümbol, poolkuu on muhameedlus, aga rist kõrgub üle kõige. See ongi dialoogi näide. Me peame kõnelema erinevate kultuuridega keeles, mida nad mõistavad. Võib-olla nendest küsimustest polegi hea rääkida. Olen kunagi andnud Päevalehele seoses paavsti visiidiga intervjuu, kus ma ütlesin, et mõistan paavsti vaikimist teatud küsimustes. On küsimusi, kus ei saagi enam midagi öelda. Kõik on ju selge. Siis ei jäägi midagi muud üle, kui vaikida. Kirik püüab juhtida kõiki inimesi lunastuse teele. Need on nii tundlikud alad, aga pärast mõningaid avaldusi, mida praegu vahel, võib-olla kõige siiramate kavatsustega tehakse, võib kiriku uks mõnedele kauaks kinni jääda, inimene ei julge sinna enam siseneda.Kui palju saab teatrihariduses tegelda soorollidega? Ja kas peaks?Praktika on näidanud, et kui laval on mees ja naine, siis tekib nende vahel õige pinge, aga kui inimesel on identiteediprobleemid, siis ta võib teatriilmas kiiresti läbi põleda või katki minna. Eriti kollektiivis, kus teda pilkama hakatakse. Kohtusin Islandil Rootsi teatripedagoogiga, kes ütles, et kui ta ei võta kooli vastu inimesi, kes kevadel arvavad, et nad on mehed, ja sügisel otsustavad, et on naised, siis ta võib oma töökohast ilma jääda. Aga ka tema praktika ütles sama, et tegelikult ei tohiks kooli võtta inimesi, kelle psüühika on habras. Teatritöö nõuab väga tugevat psüühikat. Kui hakata baasasjadega manipuleerima, siis see ei vii heade tulemusteni. Inimese identiteet peaks olema võimalikult selge. Siin on mängumaa niivõrd avar. Mõistagi ei tee ma kellelegi mingeid ettekirjutusi tema valikute osas, aga mulle tundub, et mida selgemalt inimesed oma identiteedist aru saavad ja mida vähem nad ennast näiteks teatrisse kaotavad, seda paremini neil läheb. Teatrisse võib siseneda, aga sealt peab oskama ka välja tulla. Siis peab olemas olema see koht, kuhu välja tulla.Kas teatripedagoogikas peetakse oluliseks õpetada rolli sisse minemise kõrval ka sellest välja tulemist?Eks ma seda püüangi ise õppida ja kui õnnestub, ka õpetada. Kuna ma ise mängin ka, siis ma arvan, et need ohud on mulle teada. Surmkindel ei saa muidugi kunagi olla, aga tähelepanelik peab siin olema. Mul on ka endal tulnud laval ette identiteedikadu. Isa Carré räägib oma raamatus tohutult tugevast rolliga samastumisest, nii suurest, et see muutub juba ohtlikuks. Ta ütleb, et sellistel juhtudel on Saatana käsi mängus. Saatanale meeldivad kõikvõimalikud ümberkehastumised. Raamatus käib kogu jutt sellest, kas näitleja saab oma ameti kaudu teenida ka Jumalat või on talt see õigus ära võetud. Stanislavski päevaraamatust lugesin huvitavat fakti. Ta kutsus ühe vaimuliku Moskva Kunstiteatri hooaega sisse juhatama ja pühitsema. Vaimulik ei tulnud. Siis laulis teatrikollektiiv ise ""Te Deumi"". Näed, ise ortodoksid, aga laulavad äkki läänekiriku päritolu laulu. Ise laulsid, ise pühitsesid, et teatrihooaega palvega alustada. Et ei kaoks silmist, kuhu nad teel on ja mille teenistuses on nende kunst. Kogu aeg tuleb olla hästi valvas, mulle tundub. Valmisolek on kõik, nagu ütleb Hamlet.Niisiis, ambitsioon on tegelikult suurem. Mitte väiksem. Eesmärk peaks olema avaram. Sa pead meistriteose looma laval, aga ka elust pead sa looma meistriteose. Nende kahe vahel tekib suur pinge. Sageli talumatu pinge. Kuidas küll sellele vastu pidada? Kuhu, millele või kellele toetuda? Püüdlus peab olema. Kui ühel hetkel langed, siis peab leidma jõudu taas püsti tõusta ja sellest punktist edasi minna. Tuleb puhastada südames suurt eesmärki, mille poole teel oleme. See aitab ka eristada illusoorset ja tegelikku. Kunst saab olla reaalsuse, nii nähtava kui ka nähtamatu reaalsuse avastamise tee. Kui ma koputan, siis koputan lootuses, et mulle avatakse.Kristlik ideaal on alandlikkus, näitlejatöös on aga oht staarikultuseks ja ego võimendumiseks. Seda teeb juba publik. Kas siin on mingi konflikt?Kindlasti võib nii juhtuda. Kunsti sisse võib ära kaduda. Kui kunst muutub jumaluseks ja iidoliks, siis võib see juhtuda. Fanatism pole mitte ainult ekstreemradikaalsete usklike pärisosa (mis tahes religioonis). Võib ka juhtuda, et kõrgkunstilise taustaga inimese esteetilist meelt haavab, kui ta vaatab kirikus pilte. Ja ta ei lähe enam sinna. Või et mis see tädi seal kooris laulab sellise elektrigeneraatori häälega… Võiks ju olla ilus. No vaat, selle ilu sisse võib asja olemus ära uppuda. Võib minna juba nii meisterlikuks ja ilusaks, et hakkad seda ise nautima ja kaifima, nii et läheb meelest ära, miks sa seda teed. Kui panna ikoon kunstinäitusele, siis selles kontekstis on tal teine tähendus. Ikooni sees olev nn objektiivne vägi jääb küll alles, aga inimene, kes seda kunstinäitusel vaatab, ei pruugi seda endale teadvustada. Samamoodi, kui loeks Piiblit nagu kirjandusteost. Niimoodi olemus ei avane.Mul on raske sellest rääkida. Olen viimase aja oma elust pühendanud nendele küsimustele. Vaimulikelt olen saanud sageli tuge oma alaga tegelemisel.Kui näidendi tegelane on musta sisemaailmaga, siis kas religioosse intentsiooniga näitleja peaks püüdma sellistest rollidest loobuda?Mina olen end lohutanud sellega, et Kristuse vägi on tugevam kui Saatana oma. Pahet saab näidata ohtliku ja koomilisena. Seda teeb ka Molière. Kurjale väljanaermine väga ei meeldi. Kuningas Leari mängides tajusin seda, et kuningas kujutab ennast ette kõikvõimsana. Nii muutub ta hädiseks. Ettekujutus endast on suur, aga sisemus hädine. Ja kui ta siis väliselt abituks muutub, saab ta võimaluse muutuda sisemiselt suureks. Terviku perspektiivist vaadatuna. Küsimus on interpretatsioonis. Ikka needsamad kaks perspektiivi: rolli oma ja näitleja oma. Selleks, et mängida kurja, peab mõtlema heale, otsima momente, mis on tegelase nii kurjaks teinud. Näitleja isiklik kandepind peab olema sedavõrd tugev, et suudad selle välja kanda ja ära peegeldada. Ma ei kujuta ettegi, kuidas mängida Shakespeare'i, mõistmata religioosseid dimensioone. Sama on ka Tšehhoviga. See aitab puhastuda. Aitab avastada tasandeid, mida muidu ei avastaks.Stanislavski puhul on palju tsiteeritud lauset kalosside ukse taha jätmisest. Mida ta sellega mõtles? Ilmselt mitte jalatseid?Vist mitte, jah. Mina olen lihtsalt palunud õpilastel jätta kõik argipäeva mured ukse taha, kui nad stuudiumi tulevad. Ma ütlen neile: ma garanteerin, et kui te siit välja lähete, siis saate kõik need probleemid tagasi. Sealt, kuhu nad jätsite. Aga ehk annab tänane stuudiumikogemus võimaluse neile kuidagi teisiti vaadata. Me tegeleme siin ühe asjaga. Teatri asjaga. See annab vabaduse tööd teha. Et ma ei hakkaks mõtlema teiste asjade peale. Stuudios on privilegeeritud aeg, kus ma saan rahuliku südamega tegelda nende asjadega. Elulised probleemid on väga tähtsad, lihtsalt ei saa tegelda kõikide asjadega korraga. Nii mõistan mina neid kalosse. Ka probleemid võivad siinse stuudiotöö käigus leida uue tähenduse ja lahenduse. Ja teistpidi, tunnist või proovist ära minnes ei pea samuti mõtlema kogu aeg mingisugusele rollile või lavastusele. Tähelepanu suunamise võime on inimese elus üks tähtsamaid. Ja kõigil kunstnikel, ka teatriinimestel, aluste alus. Teatritöö käib alateadvuses edasi. Loomingulised tunded ei ole pealispinnal, need tuleb kohale meelitada. Selleks meil ongi siin aega tegelda harjutuste ja etüüdidega. Tehnika abil me nagu meelitame need välja. Ei ole vaja hakata kohe mängimist mängima. Mäng on tõsine tuletustöö. Juba lapsepõlvest peale.Kas midagi olulist jäi küsimata?Peaksin lisama, et Theatrum — algse idee järgi teater-kool — ei oleks saanud võimalikuks ilma juba mainitud kultuuri ja hariduskeskonnata praeguses nn Ladina kvartalis. Nende suhtetoimete avamine oleks aga omaette teema ja vääriks ulatuslikumat käsitlemist.Meie tegevust innustanud ja toetanud inimesi on erinevatel aegadel olnud väga palju. Kõik nad ei ole mõistagi laval üles astunud, kuid on olnud väga olulised Theatrumi praeguse palge kujundamisel. Algaaegadest praeguseni on kujunenud nii, et Theatrumi inimesed on osalenud lisaks lavastajate, dramaturgide ja näitlejatena ka kõikvõimalikes admistratiivsetes ja tehnilistes ülesannetes, milleta igapäevane teatritegu ei oleks võimalik. Tahaksin kindlasti südamest tänada oma lähedasi kaasteelisi neil aegadel, kelle hulka mõistagi kuuluvad algaaegadest praeguseni kõik Theatrumi liikmeskonda kuulunud ja Theatrumi tegevusele kaasa aidanud või seda ühel või teisel viisil kujundanud inimesed. "
err,20.05.2020 08:49,Uudised,https://menu.err.ee/1092027/ilmus-trumpi-kosmosevae-plaani-pilava-netflixi-sarja-treiler,Ilmus Trumpi kosmoseväe-plaani pilava Netflixi sarja treiler,"Sarja autorid on näitleja-stsenarist Steve Carell ja stsenarist-produtsent Greg Daniels ning see esilinastub Netflixis 29. mail. Lisaks Carellile astuvad sarjas üles John Malkovich, Ben Schwartz, Tawny Newsome ning Diana Silvers, samuti Chris Gethard, Lisa Kudrow, Noah Emmerich, Jimmy O. Yang, Patrick Warburton, Jane Lynch ja hiljuti lahkunud Fred Willard. "
err,22.02.2021 17:43,Teater,https://kultuur.err.ee/1608118960/rein-oja-teater-ei-pea-kusimustele-vastama-vaid-neid-esitama,"Rein Oja: teater ei pea küsimustele vastama, vaid neid esitama","Mida 65 sinu jaoks tähendab? On see sinu jaoks noor inimene?See ei ole minu jaoks mitte midagi. Mul aastaarvudega seostub väga vähe, ma ei mõtle selle peale kunagi. Kui ma lavakunstikooli astusin, siis ma mäletan, et Panso võttis meid vastu. Hiljem olen teadvustanud, et ta suri 57-aastaselt. Selles osas olen ikkagi vana inimene.Sa oled ju tegelikult väga mitmes rollis siin teatris, nii näitleja kui ka teatrijuht. Mida näitleja jaoks tähendab see 65? Kas näitleja jaoks on see hea iga?Meesnäitlejate jaoks kindlasti, sest kui me vaatame maailmas klassikat, siis 80 protsenti rollidest on kirjutatud meestele, enamasti kuskil vanuses 40. Millegipärast noored mehed vahetuvad vanadeks ümber, aga naiste rollid saavad klassikas otsa. Nii et kaasaegsed kirjanikud, jõudu teile, kirjutage vanematele naistele!Mis meeleoluga sa tavaliselt hommikul teatrisse sisse astud? Huviga. Kui ma siia teatrijuhiks tulin aastal 2006, oli siin oli kuue aasta jooksul vahetunud viis teatrijuhti. Tehti konkurss nii majas sees kui väljas ja mulle tehti ettepanek, et kas sa ei tahaks proovida, et siin majas töörahu saavutada. Selle eesmärgiga ma tulin siia kolmeks aastaks, nüüd saab viisteist.Missugune on üks hea teatrijuht? Selline, kes laseb inimestel teha. Ma olen aru saanud, et tegelikult on hea teatrijuht see, kes kuulab päris palju. Ma ei ole juhtimist kuskil konkreetselt õppinud, kõik on tulnud tegevuse käigus. Mis on teatri eesmärk, teatri juhtimise eesmärk... Teater on teener, nagu kõik teised elukutsed. Ma ei väsi kordamast, et kõige olulisem minu jaoks teatris on näitleja. Kõik teised teenivad selle nimel, et see kohtumine esitaja ja vaataja vahel toimuks. Temal peab olema hea. Kui küsid, mis on kõige raskem teatrijuhil, siis kindlasti öelda seda, et meie töösuhe on lõppenud. See on kindlasti üks kõige raskemaid asju, mida inimestele öelda. Kas ta ei saa hakkama või ei klapi teistega, see on kõige raskem. Aga ülejäänud osas.. Kui annad inimestele võimaluse, tunnustad neid, siis nad teevad päris palju ära rõõmuga.Tunnustad sa päriselt ka?Ikka ütlen hästi.Räägi, kellele sa viimati hästi ütlesid. Hea küsimus. Ma ei mäleta niimoodi. Eesti keeles on hea sõna ""tubli"", mis on täiesti tõlkimatu, ei ole üheski teises keeles olemas sellist võimalust. Nii et öelge inimestele - tubli, hästi!Oled öelnud, et sinu kui teatrijuhi uks on alati avatud, kõik võivad sisse astuda. Räägi, kes sealt sisse astuvad. Oi, väga paljud inimesed astuvad sisse. See, millega nad tulevad, on ka erinev. On väga palju olulisi küsimusi, et kuidas mingisugust lava tehnilist asja teha, mis on olulised. Aga ka sinnamaani välja, et keegi tuleb su juurde ja ütleb, et miks minu külmkapis on kaks õlut, kas te ei lahendaks seda ära.Kas kaks õlut on palju või vähe?Siis kui ta tuleb murega, siis järelikult juba palju. Temale võõrad õlled tema külmkapis on vihje, et hakkame jooma, aga ta ei tahaks seda. Nii et selliseid muresid on ka, millega tullakse. Siis ma teen küll suured silmad, et miks minu juurde tuled? Ütle oma sõbrale, et ära pane õlut siia, kui sa ei taha.Kas sa tehnilisi probleeme lahendad siis ka, kui tullakse nende muredega?Ma ise ei lahenda, selleks on eraldi inimesed. Ühel on üks ülesanne ja teisel teine, kuidas neid võimalusi siin majas saada... Ta on ikka vana maja oma tingimustega, siia midagi juurde teha või ära võtta, see on alati seotud probleemidega.  
				Marko Reikop ja Rein Oja
				Autor/allikas: Kairit Leibold/ERR
			Me panime selle saate pealkirjaks ""Teatridirektor, ilma lipsuta"". Olime mures enne salvestust, et äkki sul on lips ees, sest me ei palunud spetsiaalselt lipsu mitte panna. Miks sul lipsu ees ei ole?Lipsu kannan üldse harva. Eesietendustele ikkagi panen, kui on vaja lavale kedagi õnnitlema minna, aga ega ma lipsustatult ringi ei käi.Miks?Miks? Mis vahet sel on? Elukutselt olen näitleja, olen harjunud panema selga, mida öeldakse. Nii panengi.Kes sulle ütles, mida täna selga panna?Reet (abikaasa - toim.).Mida ta ütles?""Pane see selga"".Ja ei tekkinud mingit vaidluskohta? Ei, see on tema pädevus.Kui üldiselt Eesti teatrist räägime, miks on teater Eestis nii armastatud?Ma olen püüdnud seda isegi seletada kunagi, et miks see nii on. Eestlasele on omane olla nii-öelda omaette aias ja näpp mullas ja kui tuleb see tahe minna seltskonda või kuskile kollektiivi, siis teater on üks turvalisemaid kohti. Siis sa oled nagu inimestega koos küll, aga samal ajal on pime ja sa ei torka väga silma, nii et võib-olla sellepärast.Tegelikult on Eestis väga hea teater. Olles näinud maailmas päris palju asju, viimasel ajal küll mitte erinevate asjaolude tõttu, aga kui Tom Stoppard käis siin vaatamas oma ""Utoopia rannikut"", siis ta ütles, et meil on heade näitlejate konsentratsioon meie rahvaarvu kohta väga suur. Isegi sellises teatririigis nagu on Inglismaa, on peaosatäitjad ja läbivad kõrvalosatäitjad enamasti professionaalid, massidesse võetakse asjaarmastajad, tänavalt kutsutakse statiste, siis Eestis on kõik professionaalid. See on fenomen.Missugune on hea teater?See, mis kõnetab. Mina olen kogu aeg öelnud, et teater ei pea vastama küsimustele, aga esitama neid küsimusi. Ehk siis panna inimesi mõtlema lõbusalt tõsiselt asjade üle. Minule endale meeldib selline teater, et kui ma lähen ära ja ma mõtlen nendele küsimustele, mis on selle etendusega püstitatud.Millises seisus hiljuti 100-aastaseks saanud Draamateater sinu arvates on?Heas. Publiku huvi on ikkagi väga suur, vaadates ka seda, et kui see koroona lahti läks, siis ikkagi meile tuli väga palju kirju, et millal te uuesti avate. Ja kui see avamine toimus, siis oli päris suur tung, kasvõi see 50 protsenti, et inimene sinna sisse mahuks. Kui me pidime asju ümber tõstma, siis oli väga palju kõnesid, et miks just mina olen see, kes ümber tõstetakse, miks mina ei saa vaatama tulla. Selles mõttes ma näen küll seda, et huvi selle teatri vastu on väga suur.Teine asi, mille üle ma rõõmu tundsin eelmise aasta puhul, et kõik uuslavastused, mis eelmine aasta välja tulid, olid kõik erinevates kategooriates nomineeritud, mis on väga hea näitaja. Meil on väga head näitlejad.Kes on Draamateatri staarid praegu sinu arvates? Ega meil teisi polegi, meil on peaaegu kõik staarid.Kes siis on kõige raskema iseloomuga näitlejad? Ma olen andnud sõna, et kui sa küsid, mis on Draamateatris on kõige parem etendus, kes on kõige parem näitleja või kes on kõige parem lavastaja, siis teatrijuhina mul ei ole eetiline vahet teha.Miks ise lavale lähed? Kas tunned sisemist sundi või sind veendakse? Tavaliselt kui inimene on pikalt olnud administraator, siis tal on palju mugavam mitte lavale minna. Selles osas on sul õigus, et mul on mugav ära öelda. Ma päris lahti sellest ikka ei saa. See pisik on kuskil sees, et aeg-ajalt ikkagi. Teatris on üldiselt nii, et lavastaja teeb ettepaneku, kas sa tahad mängida või mitte. Ma ei lähe ise küsima, et ma olen teatrijuht, et äkki annad mulle mõne Hamleti siin praegu. Päris nii see ei käi. Kui lavastajal on idee või nägemus minust, siis ma mõtlen. Praegu mul on võimalus mõelda ja öelda ei või jah, aga huvitava töö puhul ma ikkagi võtan vastu.Kuidas näitlejana oled? Kas laval tunned end kogu aeg paremini ehk kogu kogemus, mis on olnud, tuleb kaasa, või tunned iga kord, nagu oleks täiesti esimest korda?Esimest korda. Igasuguse lavastuse puhul, kui me hakkame minema, siis tegelikult hakkaks justkui nullist peale. Loomulikult on mingi kogemus ja oma nipid, millega tuled välja, kui ei oska, siis hakkad oma nippe kasutama, mida aastate jooksul ikkagi koguneb. Mulle meeldib ikkagi neid rolle mängida, kus ma pean midagi juurde lugema.  
				Rein Oja
				Autor/allikas: Kairit Leibold/ERR
			Kas sa lavakasse saaksid praegu sisse?Ma ei tea. Oleneb vist juhendajast, aga ei oska öelda. See, mismoodi lavakasse sissesaamine toimub... Kui ma lavakasse sisse astusin, ma ei olnud üldse esimeses järjekorras, mind prooviti ikka rohkem, ma ei olnud niimoodi kohe sees. Kuigi ma sain esimesel katsel, ei olnud ma see, kes mõnest voorust vabastati, ma pidin ikka kõik läbi käima. Nii et ma ei olnud kõige teravam pliiats sel hetkel. Lavakas meie ajal küsiti vähemalt, et mis on need rollid, mida tahaksid mängida. Ma mäletan, et ütlesin, et tahaks mängida Till Eulenspiegelit ja Poloniust. Ma olen need unistuste rollid mõlemad saanud ära mängida. Till Eulenspiegel oli 1986. aastal, mida ma pean päris oluliseks ja Polonius lavakunstikoolis Mikiveri lavastuses.Poloniusega oli veel tore nali. Ma otsustasin viimases peaproovis, kui rott ära tapetakse, toppisin suu tomatipastat täis, määrisin kõhu punaseks. Siis, kui Heino Seljamaa, kes mängis Hamletit, mind läbi torkas, kukkusin sealt välja, tomatipasta läks mul kurku, hakkasin köhima ja läkastama, suure purskega lendas punast suust välja. Selle peale Helmi Tohvelman hakkas nutma ja jooksis taha ruumi, Aivar Tommingas saalist hakkas suure häälega naerma. Helmi Tohvelman tuli minu juurde pärast ja küsis, et Rein, miks te mulle niimoodi tegite. Ma ütlesin, et mina ei teinud midagi teile, et Mikiver ütles, et proovige midagi huvitavat ja ma mõtlesin, et äkki see on huvitav. Mikiver ütles, et ärme ikkagi homme tee seda.Kellega sul näitlejatest hea klapp on?Nii vähe, kui neid võimalusi on olnud, oli väga hea mängida Aarne Ükskülaga. Väga hea on mängida Ain Lutsepaga. Indrek Sammul mulle väga meeldib partnerina, suurepärane.Need on erinevad näitlejad kõik. Mis see tähendab? Räägi, kuidas on Aarne Ükskülaga hea mängida, mis see tähendab?See, mis ta on sõnastanud kunagi, et võta kõik partneri pealt ja imetle oma partnerit, mulle see väga meeldib. Kui me imetleme seda, kellega me räägime, siis me kõik imetleme, kui me imetleme ennast, siis sellest ei pruugi midagi tulla. Ma olen mõelnud selle lause peale väga palju. Sa arvestad sellega, mis seal on, mitte ei kujuta ette, et seal on keegi teine, vaid vaatadki, mida ta räägib. Ma proovin sinuga ka rääkida niimoodi kogu aeg, et mida sa küsid, kuigi samal ajal suunan vaikselt ka sinna, mida tahan ise rääkida.Samal ajal katsun mina tagasi suunata. Ma saan aru, see ongi hea hea partner. Aitäh!Ain Lutsepp - mis temaga hästi on lavapartnerina?Ta kuulab sind, ta näeb, et ahhaa, sa teed nii, ma teen siis nii. Andrus Vaarik on ka väga hea partner. See ongi hea partnerluse tunnus, et me võtame teineteise pealt ja aitame ka välja, kui inimene hätta jääb. Sest seda juhtub ikka, et tekst läheb meelest ära, isegi siis, kui oled mänginud sada korda.Mis sa teed siis?Vaatan ahastuses partnerile otsa, kes aitab su välja.On tõesti olnud selline ahastav situatsioon olnud?On. Tekst lihtsalt läks ja mäletan, üks juhus on kindlasti, kus Andrus mind väja aitas. Suunas mind sinna ja siis sain järje peale.Sa oled küll paljudes filmides mänginud, aga sind filminäitlejaks otseselt pidada ei saa. Sa ei ole nagu Lembit Ulfsak, keda film armastas. Ma ei saa kurta, ma olen praegu sattunud kummalisse nišši. Siin on praegu huvi Soome, Rootsi poolt näitlejate vastu, kes oskavad nii vene, inglise kui soome keelt ja on üle 60-aastased. Mul see klapib ja olen selle tõttu saanud päris huvitavaid pakkumisi Rootsi ja Soome filmidesse. Neid ei ole palju vist. Ma olen mänginud Rootsi ja Soome seriaalides venelasi. Tuleb välja, et Eesti venelased ei oska inglise ega soome keelt rääkida, mitte keegi. Nii et siis see lünk tuleb täita.Mis rolle oled teinud? Enamasti vene maffioosod.""O2"" on väga tore film, mulle väga meeldis. Korralik Eesti film, hea on kohe kinos istuda. Tore töö oli ka.Mis selle lavalise võitlemisega sul on?Lavakunstikoolis õppides meil lavavõitlust sisuliselt ei olnud. Meile pandi juhtmed taha ja tehti korralikku vehklemist, kus signaalnupud tööle hakkasid. Sellel ei olnud lavalise vehklemisega midagi pistmist. Epee, florett, espadron, kõiki neid proovisid. Kindlasti oli sealt midagi võtta lavale kaasa.Nooruses tegin karated päris okeil tasemel, hiljem tulid relvad juurde. Alguses omal käel ja hiljem juhuse tahtel, kellegi tuttav tõi kellegi tuttava, kes oli lavavõitluse õpetaja Inglismaal, Rootsis, Soomes, need tulid siia, hakkasime tegema 1990. aastate lõpus koolitusi ja siis ise õppisime ka kõvasti juurde. Ütleme nii, et see on minu huvi. Ma ise ühe filmivõtte ajal murdsin ju käeluu, mis oli puhtalt oskamatusest ja mõtlematusest enda poolt. See on kummaline, et kui laval juhtub midagi, mingi vigastus, siis see jääb meelde. Ja siis hoidud sellest esimest vigastusest, siis oli minu huvi, et kuidas teha neid asju nii nagu ta on. Päris spordis on vastupidi. Lavavõitluses meister on enamasti see, kes kaotab. Kes oskab kukkuda, pihta saada. Sest lüüa oskab igaüks.Mis film see oli? """"Rummu Jüri"". Hannes Kaljujärvega me seal vees võitlesime ja ma lasin tal oma käeluu murda. Hannes ärgu tundku ennast jälle süüdi.  
				Marko Reikop ja Rein Oja
				Autor/allikas: Kairit Leibold/ERR
			Üks rubriik on, ma ei tea, kui hea vestluspartner sa oled, sa hakkad tõrjuma mu küsimusi. Ma tahan sinust endast ka rääkida. Kas sa oled valmis vastama ka?Aga mida ma siiamaani tegin?Lihtne on ju rääkida teistest, teatrist, oma tööst, aga kui ma sinu enda kohta hakkan küsimusi esitama, kas oled valmis vastama ka?Mõnele ikka.Keda sa pead oma sõbraks?Minu elu on ikkagi nii palju teatriga seotud, et enamus mu sõpru ongi siin majas. Lutsepp, Indrek Sammul, Andrus Vaarik. Ma ise pean neid sõpradeks.Saad neile peale etendust helistada, peale tööd ja minna teed jooma?Jah, saan küll. Me ka istume garderoobis päris palju pärast ja räägime juttu omavahel, muudest asjadest, mitte teatrist alati.Mis sulle rõõmu valmistab, mis teatriga seotud ei ole?Praegu mulle valmistab rõõmu kogu mu pere, kuidas neil läheb, lastel, lapselapsel, Reedal. See valmistabki rõõmu. Kui neil on hea, siis mul on ka hea.Te olete Reedaga väga pikalt abielus olnud. Mida teile meeldib koos teha?Praegu väga pikki jalutuskäike. Praegu kõnnime mööda lumist loodust, pikalt-pikalt ajame omavahel juttu elust, lastest, lapselapsest.Juttu jätkub, jutt ei ole otsa saanud?Ei, ei saa kunagi.Seda on ju tore kuulda, kui inimene on olnud terve elu abielus ja juttu jätkub, kontakt on imeliselt hea. Kuidas on see teil õnnestunud, et teil kontakt nii hea on?Ju me siis üllatame teineteist iga päev siis.Millega Reet sind üllatab või sina teda viimasel ajal? Mõne seisukohaga kindlasti. ""Ahhaa, sa mõtled nii? Oi, kui tore."" Üle 43 aasta abielus ja ikka huvitavaid teemasid tuleb. Me räägime ka maailma asjadest nagu paljud inimesed.Räägi oma lastest ka. Kui vanad nad on ja millega nad tegelevad?40 ümber. Noorem poeg on IT alal, tema töötab Ameerikas praegu. Vanem poeg on rahandus-majandus, fondid. Tema saab teha kaugtööd. Nüüd ta kolis Eestisse tagasi, sest Suurbritannias, kus ta töötas siiamaani, seal ei saa niikuinii kokku saada kellegagi, sest seal on palju rangemad reeglid kui meil. Nad kolisid siia, sest lapsel oli täpselt see hetk, et kas ta läheb seal järgmisesse astmesse kooli või tuleb lõpuks Eesti kooli, mida ta oli läbi selle üleilma kooli teinud tükk aega. Nii et ta tuli Eestisse kooli ja sellepärast nad otsustasid, et nad tulevad siia. Kuna maailm on niikuinii kinni, siis nad tulid natuke varem kui nad plaanisid ja praegu on Eestis.On kahju ka? Ma kujutan ette, et on tore minna oma lapsele külla, kui ta elab Inglismaal või Ameerikas? Aga siin on ka talle tore külla minna ja siin saab palju tihemini talle külla minna! Nii et sellesmõttes ma olen ikka väga rõõmus, et nad siin on. Peale selle ma näen oma lapselast tihemini, sest Skyp'i või Whatsapp'i kaudu suheldes lapselapse suhe sinusse on, et aa tsau vanaisa, tsaupaka. Siis ta lahkub sealt. Praegu ma olen talle tore mängupartner, sest ma olen vist ainus, kes kannatab temaga arvutimänge mängida. Ülejäänud keegi ei viitsi meie perekonnast.Kes siis võidab? On need sellised mängud, kus võidu peale on?Ta on tüdruk, selletõttu on need rohkem strateegilised mängud. Me võitlusmänge ei mängi, enamasti on nad mängud a la kuidas sisutada kodu. See on mul selge.Kuidas su enda kodu sisustatud on? Mugavalt, aga mitte liiga palju asju. See on oluline, et jääks ruumi. Hingamisruumi peab olema, et ei oleks ülekuhjatud.On sul hea meel, et su lapsed ei ole teatriga seotud või tunned kahetsust? Mul ei ole meelt selles osas, ei head ega halba meelt. See on nende tee ja ma olen nende üle uhke, neil läheb hästi.  
				Rein Oja
				Autor/allikas: Kairit Leibold/ERR
			Mida sa teed, kui sa mitte midagi tegema ei pea? Täpselt nii nagu sa ütlesid. Kui ma mitte midagi tegema ei pea, siis ma ei teegi midagi. Mulle meeldib see Fred Jüssi ütlus, et õpime molutama. Ma olen ikkagi sellemõttes tüüpiline eestlane, et ega ma puhata ei oska. Ma proovin küll natuke puhata, aga mõne aja pärast võtan haamri kätte, midagi ikka on vaja kopsida kuskil.Mida on vaja kopsida?Mõni pilt on alla kukkunud, on vaja parandada, mõni laud vajab putitamist. Isegi siis kui ei vaja, ikka käid üle. Mulle meeldib istutada igasuguseid asju. Mulle meeldib segahekke teha. Aeg-ajalt saan aru, et ma ütlen, et näe, selle taime istutasin mina. Keegi teine ei pane seda taime tähele ka mitte, aga ma olen selle pannud sinna ja ootan, et see kasvab. Maa on väga kehv, puhas liiv, aga ma loodan, et ikka läheb ja enamasti läheb ka.Oled sa hea autojuht?Ma püüan olla viiakas autojuht. Ma küll erutun, kui mõni teine ei ole viisakas. Laulan kõva häälega raadiolaule kaasa, röögin autos kõvasti. Selline ma olen.Mis sulle ei meeldi enda juures?Ma olen põikpea. Ma ikkagi mõnikord surun oma mõtet läbi, kuigi ammu on selge, et see mõte ei kehti. See jonn on mul sees. Ma olen jonnakas ka. Vaidlustes on ikka see, et mitte vaidlustes ei selgu tõde, vaid mina võidan. See on mul vist küll.Kui palju sa tulevikuplaane teed?Kindlasti ei tee ma pikki viieaastaseid konkreetseid plaane. Vaatan, et see tuleks ära teha, milla see kõik toimub, seda mitte. Aga tegelikult mulle meeldib olevikus olla rohkem. Ole väljakutseteks valmis, mitte ära otsi endale väljakutseid, vaid ole nendeks valmis, elu toob kõik ette sulle. Planeeri nii nagu elad igavesti, aga tegutse nii nagu sureksid homme. See on õige. Ma olen sellega nõus, aga ei suuda seda alati jälgida.Kuidas ühte sünnipäeva oleks pidada nii nagu Rein Ojale meeldib? 65 sul igatahes on, meeldib või mitte, meeldib sulle seda juubeliks pidada või mitte, aga see on. Kuidas oleks sinu sünnipäev nii, et sa tunneks sellest kõige rohkem rahuldust? Väikeses ringis, perega koos ja nii ongi. Istume ja räägime juttu. Ma ei ole suur sünnipäevade pidaja üldse. "
err,06.01.2021 15:45,Eesti Laul,https://menu.err.ee/1229746/grete-kuld-eesti-laulust-ma-kindlasti-ei-lahe-taukarit-ule-trumpama,Grete Kuld Eesti Laulust: ma kindlasti ei lähe Taukarit üle trumpama,"Kuld rääkis R2 ""Hommikus!"", et saatemeeskonna omavahelistes aruteludes jäi sobivate saatejuhtide osas sõelale just tema nimi. Otsustamiseks, kas pakkumine vastu võta või ei, kulus Kullal kaks päeva.""Väga tore on selle karusselli peal olla. Ma juba tunnen, et ma olen mingi karusselli peale sattunud. Viimased päevad on olnud väga teguderohked ja tihedad. Natuke harjumatu väikse lapse kõrvalt niimoodi,"" sõnas Kuld Eesti Lauluga kaasnevat melu.Ta lisas, et Taukar on jätnud täitmiseks suured kingad, mille jaoks tema jalad liiga väikesed on.""Ma kindlasti ei lähe ühte Eesti kõige paremat ja professionaalsemat saatejuhti Karl-Erik Taukarit üle trumpama. Seda kindlasti ei maksa mult oodata ka. Need ootused oleksid liiga kõrged,"" tõdes Kuld.Keeruliste ja ootamatute olukordade tekkides loodab Kuld enda sõnul eelkõige Niinemetsale, kes mõna naljaga ehk olukorra ära siluda oskab.Saates tuli juttu ka lemmikutest eurolugudest ning Kuld tunnistas, et tema kõige lemmikum eurolaul on 2011. aasta Aserbaidžaani võidulugu ""Running scared"". ""Superilus lugu mu meelest,"" ütles Kuld.Eesti võidulugudest on ta lemmik aga 2010. aasta Malcolm Lincolni lugu ""Siren"". ""See on hästi täiuslik lugu. Kui sa kuulad, siis seal on kõik asjad hästi paigas,"" sõnas Kuld. "
err,04.12.2020 14:30,Muuseumid,https://kultuur.err.ee/1196896/selgusid-muuseumirottide-nominendid,Selgusid Muuseumirottide nominendid,"""Käesolev aasta on olnud keeruline kõikidele, kuid taotluste koguarvu ja nominatsiooni saavutanud projekte vaadates võib öelda, et töö on olnud tasemel nagu alati,"" ütles Muinsuskaitseameti muuseumivaldkonna juht Mirjam Rääbis.2020. aasta Eesti muuseumide aastaauhindade nominendid on:Muuseumikogu arendaja nominendid on Eesti Rahva Muuseumi projekt ""Eesti pärand välismaal: kogumine ja kättesaadavaks tegemine"", Nukuteatrimuuseumi teatrinukkude katalogiseerimise projekt, Eesti Sõjamuuseum  – kindral Laidoneri muuseum oma kogude digiteerimise töövoo korraldamisega.Aasta konserveerimistöö kategoorias kandideerivad Eesti Kunstimuuseum projektiga ""Konserveerides ekstravagantsist näitusele Ado Vabbe"", Eesti Meremuuseum ""Kadrioru koge puhastamine, konserveerimine ja eksponeerimine"" janing Eesti Vabaõhumuuseum ""Hiiumaa Kuriste kiriku ""Peaingel Gabriel"" kujutisega ikonostaas"".Muuseumihariduse edendaja tiitlit lähevad püüdma Eesti Rahva Muuseumi Eesti kultuuri kursus ""Ela eestlaste elusid"", Eesti Maanteemuuseumi V laste liikluskonverents ning Haapsalu ja Läänemaa Muuseumide tegelusnäitus ja haridusprogramm ""Pikk-pikk teekond"".Teadustrükistest kandideerivad Eesti Ajaloomuuseumi raamat ""Sõjaeelse Kaitseliidu hiilgeaeg ja häving Läänemaal"", Eesti Sõjamuuseumi – kindral Laidoneri muuseumi raamat ""Eesti Vabadussõja ajaugu I ja II"" ning Saaremaa Muuseumi raamat "" Saarlased Nõukogude sõjaväebaasidel jalus"".
										Selgusid Kuldnõela ja Hõbenõela nominendid									Teadusürituse nominentide valikus on Eesti Sõjamuuseum – kindral Laidoneri muuseumi konverents ""Väike aga võimekas? Paremus suuruse vastu sõjaajaloos"", Eesti Kunstimuuseumi konverents ""Naiskunstnikud Balti- ja Põhjamaade muuseumides"" ja Tartu Kunstimuuseumi sümpoosion ""Fotograafia retušeerimata ajalugu"".Ajutiste näituste auhinnale kandideerivad Eesti Loodusmuuseumi näitus ""Hirmus armas nahkhiir"", Eesti Rahva Muuseumi näitus ""Elas kord…"" ning Tartu Ülikooli muuseumi näitus ""Kivilõikekunsti lummus. Morgenstern 250"".Püsinäituse komisjon on kolmeks parimaks valinud Kalevipoja muuseumi püsinäituse ""Kalevipoeg"", Eesti Meremuuseumi püsinäituse ""Meri tornis"" ning Tartu Ülikooli muuseumi püsinäituse ""Minu elu ülikool"".Muuseumiarendaja nominendid on Eesti Loodusmuuseumi digimuutuse esimesed 72 tundi ehk head kriisi ei saa raisku lasta, Eesti Meremuuseumi Paks Margareeta renoveerimine muuseum-külastuskeskuseks ja Eesti Vabaõhumuuseumi digijaanipäev ""Koos kodus"".Tänavusele kogukonna sõbra tiitlile kandideerivad Eesti Maanteemuuseumi projekt ""Lada 50 – rännak nõukaaja autokultuuri radadel"", Eesti Meremuuseumi ""Võrdsed elamuslikud võimalused Eesti merekultuuripärandiga tutvumiseks Paksus Margareetas"" ja Tallinna Linnamuuseumi Fotomuuseumi Isolatsioonidialoogid.Võitjad kuulutatakse välja 2021. aasta juunis toimuval Eesti muuseumide aastaauhindade galal, millele eelneb traditsiooniline konverents. Sündmust korraldab Saaremaa Muuseum. "
err,12.12.2020 13:23,Suusatamine,https://sport.err.ee/1205776/sprindi-maailmameister-norra-otsus-mitte-voistelda-on-lugupidamatu,Sprindi maailmameister: Norra otsus mitte võistelda on lugupidamatu,"Norra suusaliit teatas eelmisel nädalal koroonaviiruse leviku ohule viidates, et riigi murdmaakoondis ei osale sellel aastal MK-sarjas toimuvatel Davosi ja Dresdeni etappidel ning lisas hiljem, et vahele jäetakse ka 1. jaanuaril algav Tour de Ski suusatuur.""Norra otsust on raske mõista,"" rääkis Dagbladetile Saksamaa koondise treener Peter Schlieckenrieder, kes võitis ise sportlasena Salt Lake City OM-il sprindis hõbemedali. ""Kodus Norras nad ju võistlevad. Meil on raske erinevust näha.""""Siin Davosis on võetud käsile ideaalsed koroonavastased meetmed. Korraldajad on teinud head tööd ja Davos on üks ohutumaid kohti, kus olla,"" lisas Schlieckenrieder. ""Arvan, et Norra oleks pidanud siin olema.""Kolm aastat tagasi Lahti MM-il sprindikulla ning aasta hiljem PyeongChangis OM-hõbeda võitnud itaallase Federico Pellegrino sõnul näitab norralaste otsus üles lugupidamatust.""Austan nende otsust, aga arvan, et Davosis võisteldes on risk väike,"" rääkis 30-aastane itaallane intervjuus portaalile Tiscali Sport. ""Ma ei arva, et siin on risk suurem kui Rukal või mäest alla rulluisutades, kus suurel kiirusel kukkumine võib tähendada karjääri lõppu.""""Olen pettunud ja veidi kurb. Tunnen, nagu oleksin lennukis, mille piloot ja äriklassis istuvad sportlased hüppavad langevarjudega välja ning meie, tavasportlased, peame üritama lennukit päästa. Mulle tundub see lugupidamatusena,"" lisas itaallane.""Mõistan, et teiste otsused võivad meie omadest erineda,"" vastas Pellegrino kriitikale Norra koondise peatreener Espen Bjervig. ""Selles olukorras on meie valik aga meie jaoks õige. Tervis on esmatähtis ja võistleme taas, kui olukord on stabiilsem. Sellele vaatamata soovin Pellegrinole nädalavahetuseks edu."" "
err,09.07.2020 11:02,Eesti,https://www.err.ee/1110488/otse-kell-12-valitsuse-pressikonverentsil-ratas-aller-aeg-ja-aas,"Otse kell 12: valitsuse pressikonverentsil Ratas, Aller, Aeg ja Aas",
err,06.11.2020 16:19,Kirjandus,https://kultuur.err.ee/1156046/vahur-afanasjev-ma-isegi-ei-urita-lugeja-jaoks-kirjutada,Vahur Afanasjev: ma isegi ei ürita lugeja jaoks kirjutada,"Afanasjev tõdes, et see on paratamatus, et ""Serafima ja Bogdani"" nn kullatolm teda jätkuvalt saadab.""See oleks nõme eputamine, kui ma püüaksin sellest täiesti lahti saada. Kui bänd on ikkagi mõne kõva hiti ära teinud, siis see on tegelikult inetu, et sa lähed lavale ja ühtegi hitti ei tee. See jääbki saatma.""""Minul tuli küll kohe mure ja paanika sisse, et mis edasi saab. Järgmise romaani kirjutamine on ikkagi ellujäämisstrateegia, et anda endale tunda, et elu läheb edasi.""Afanasjevi uus raamat ""Õitsengu äärel"" on kirjutatud hoopis teisel teemal kui seda oli eeposlik ""Serafima ja Bogdan"". See viib lugejad 2028. aastasse, kus Maale lähenev asteroid ähvardab hävitada inimtsivilisatsiooni.""Õitsengu äärel"" aines on Afanasjevi sõnul palju rohkem see, millest ta igapäevaselt mõtleb ja need uudised, mida ta loeb. ""Börsikõverate liikumisi järgin ma igapäevaselt ja tehnoloogiauudiseid vaatan ka.""Kuigi ""Serafima ja Bogdani"" tegevuspaigas Peipsiveerel on Afanasjev kõik suved olnud ja kasvanud, pidi ta siiski palju infot juurde otsima.""""Õitsenguga"" oli mõneti lihtsam. Kohad ja tegevus on mööda planeeti laiali. Päris kõigis kohtades ma olnud ei ole, mis siin raamatus on, aga suuremas osas küll on see pilt saadud kohapealt. Väike Google Street View kontroll juurde ja ongi hästi.""""Õitsengu äärel"" peategelane on planeedi rikkaim lätlanna, kes on abielus raamatu ainsa eestlase Aivariga. Eestlane peategelasena oleks grammi võrra igavam, leiab Afanasjev.""Mul pole õrna aimugi, kuidas lugeja sellesse suhtub. Võib-olla lugejal oleks lihtsam lugeda, kui peategelane oleks eestlane.""Üks asi on Afanasjevi jaoks kindel mats – lugeja jaoks kirjutamisest head nahka ei saa. ""Ma isegi ei ürita lugeja jaoks kirjutada. Ma ikka kirjutan enda jaoks, et huvitav oleks."" "
err,05.05.2021 10:38,Eesti,https://www.err.ee/1123163/aktuaalne-kaamera-kell-18-30,"Ööpäevaga tuli juurde 430 nakatunut, suri kuus inimest","Suri kuus inimest, 58-aastane mees, 68-aastane mees, 73-aastane mees, 84-aastane mees, 86-aastane naine ja 90-aastane mees. Alates pandeemia algusest on Eestis viirusega surnud 1183 inimest.Ööpäeva jooksul avati haiglates uusi COVID-19 haigusjuhtumeid kokku 23 ja haiglaravil viibib 18 patsienti vähem kui teisipäeval ehk kokku on haiglates 301 inimest. Neist omakorda vajab intensiivravi 51 patsienti (päev varem samuti 51) ja juhitaval hingamisel on 38 inimest (päev varem 39).Koju saadeti 17 inimest (üks registreeriti tagantjärgi) ning 17 inimest viidi üle mitte-COVID-19 osakonda. Haiglaravi on kokku vajanud seitse protsenti haigete üldarvust. Haiglaravil olevate patsientide keskmine vanus on 68 aastat, kõikidest haiglaravi vajavatest patsientidest on üle 60-aastased 229 inimest ehk 76 protsenti.Rahvastikuregistri andmetel laekus enim uusi positiivseid testitulemusi Harjumaale, kus koroonaviirusega nakatumine tuvastati 213 inimesel. 162 uutest Harjumaa haigusjuhtudest on Tallinnas.Ida-Virumaale lisandus 61, Pärnumaale 37, Tartumaale 31, Lääne-Virumaale 15, Põlvamaale 14, Läänemaale 13, Valgamaale 11 ning Viljandimaale kümme uut nakkusjuhtu. Raplamaale lisandus kaheksa, Saaremaale neli, Jõgeva- ja Järvamaale kaks ning Võrumaale lisandus üks uus nakatunu. Hiiumaale uusi nakkusjuhte ei lisandunud. Kaheksa positiivse testitulemuse saanul puudus rahvastikuregistris märgitud elukoht.Viimase 14 päeva haigestumus 100 000 inimese kohta on 363,2 ning esmaste positiivsete tulemuste osakaal tehtud testide koguarvust on kaheksa protsenti.Ööpäeva jooksul manustati 8714 vaktsiinidoosi, millest esmaseid kaitsesüste oli 4978. Vaktsineerimisi on tehtud kokku 346 940 inimesele, kellest lõpetatud vaktsineerimisega on 132 534 inimest.Üle 70-aastaste hõlmatus vähemalt ühe vaktsiinidoosiga on 62 protsenti. 70+ vanusegruppi on üle 60 protsendi vaktsineeritud kõikides maakondades, välja arvatud Ida-Virumaal.Kolmapäevaks on haiglates lõpetatud 7216 COVID-19 haigusjuhtumit 6943 inimesega ning viirusest on kokku tervenenud 114 033 inimest. "
err,15.07.2020 15:52,Kergejõustik,https://sport.err.ee/1113192/viimsis-tuleb-korgetasemeline-heitevoistlus,Viimsis tuleb kõrgetasemeline heitevõistlus,"Võisteldakse kuulitõukes, vasaraheites, kettaheites ja odaviskes.Võistlustulle asuvad teiste seas Gerd Kanteri õpilane, Poola kettaheitja Robert Urbanek, vasaraheitjad Kati Ojaloo ja Anna Maria Orel, kettaheitja Martin Kupper, vasaraheitja Adam Kelly ja kuulitõukaja Jander Heil.Ajakava:12.00 vasaraheide (naised)13.00 vasaraheide (mehed)14.00 odavise (naised & mehed)14.00 kuulitõuge (naised & mehed)15.00 kettaheide (naised)16.00 kettaheide (mehed) "
err,15.08.2020 10:25,Eesti,https://www.err.ee/1124261/justiitsministeeriumi-asekantsler-sonavabadus-kehtib-ka-valele,Justiitsministeeriumi asekantsler: sõnavabadus kehtib ka valele,"""Riigil on aktiivne kohustus tagada kõikide põhiõiguste- ja vabaduste kaitse. Sõnavabadus kehtib põhimõttes ka valele ja ka olukorras, kus öeldu ei ole meelepärane, teisalt on sõnavabaduse piiriks teise inimese inimväärikus ning teised põhiõigused. Seega algab põhiõiguste tagamine pihta meist endast,"" rõhutas Härmand ja lisas, et karistamine peaks olema alati viimane võimalus.""Loodame, et selle eest, kui inimesed tahavad uskuda näiteks lapikut maad, keegi neid kunagi karistama ei hakka. Seadusega saab alati keelata või lubada, aga märksa olulisem on see, et inimesed ise suudaks väärinfot õigest eristada. Lisaks seadusega reguleerimisele on olemas ju ka rida muid võimalusi nagu näiteks hea ajakirjandustava kokkulepped või faktikontroll,"" sõnas Härmand desinfo piiramise õiguslikest meetmetest rääkides.Laupäeval möödus 100 aastat Eesti esimese põhiseaduse vastuvõtmisest. Selle sündmuse puhul on arvamusfestivali peateema inimeste põhiõigused ja vabadused. ""Põhiseadus 100"" alal saab kaasa mõelda seitsmele arutelule, millest igaüks puudutab põhiseaduse kui ühiskonna peamisi väärtusi koondava alusdokumendi olulisust ning selle mõju meie igapäevasele elule, vahendas justiitsministeeriumi pressiteenistus.Laupäeval puudutatakse Eesti kirikute nõukogu arutelus usu- ja veendumusvabaduse teemat ning selle mõju ühiskondlikele küsimustele. Soolise võrdõiguslikkuse ja võrdse kohtlemise volinik kutsub aga arutlema teemal, milline on ettevõtete roll soolises palgalõhes ja kuidas seda vähendada. ""Põhiseadus 100"" ala viimane arutelu keskendub Eestimaa Looduse Fondi (ELF) eestvedamisel sellele, kuidas luua Ida-Virumaal kõigiga arvestav õiglase ülemineku strateegia ning kuidas saab koosloome sellele kaasa aidata.Reedel arutleti selle üle, kuidas kohtunike otsused sünnivad ja milliste dilemmadega kohtunikud oma töös kokku puutuvad, tööandja rolli üle välistöötajate kohanemisprotsessis, kooliharidusest ja eelarvamustest ning tekstiilijäätmete mõjust keskkonnale.Justiitsministeerium osaleb ka mitmel teisel arutelul. Digikultuurialal arutletakse laupäeval autoriõiguste üle arutelus pealkirjaga ""Kasutaja tahab tasuta, autor tahab elada"", kus osaleb intellektuaalomandi ja konkurentsiõiguse nõunik Kärt Nemvalts.Reedel toimus Põhjamaade ministrite nõukogu Eesti esinduse eestvedamisel arutelu ""Koputajad, pealekaebajad ja vilepuhujad"", kus osales karistusõiguse ja menetluse talituse nõunik Mare Tannberg, kes rääkis sellest, miks on vaja vilepuhujaid kaitsta ning julgustada ettevõtjaid looma süsteeme tööalastest rikkumistest teavitamiseks. "
err,19.01.2021 18:28,Välismaa,https://www.err.ee/1608078985/itaalia-senat-haaletab-peaministri-jatkamise-ule,Itaalia senat hääletab peaministri jätkamise üle,"Conte senatile peetud kõne oli pea sõnasõnaliselt sama esmaspäeval esindajatekoja ees esitatud tekstiga, vahendas ""Aktuaalne kaamera"".Esindajatekoja saadikute usalduse võitis Conte ülekaalukalt, tema poolt oli rahvaesindajate absoluutne enamus. Senatis on aga palju rohkem endise peaministri Matteo Renzi pooldajaid.Just Renzi põhjustas seekordse valitsuskriisi, viies oma partei Elagu Itaalia valitsusest välja. Siiski on Conte veendunud, et tema senise valitsuse teenetest Itaalia ees piisab ka senati veenmiseks.""Me võtsime viivitamatult vastu väljakutse muuta oma raskused võimalusteks, olles teadlikud meie riigi strukturaalsetest puudujääkidest. Me lõime aluse majanduskasvu otsustavaks taaskäivitamiseks, lõime erainvesteeringutele palju soodsama keskkonna, mis on rohkem suunatud teadusele ja innovatsioonile, rohkem keskendunud oskuste ülesehitamisele ja tugevdamisele,"" rääkis Conte.Kuigi ka opositsioon on senatis esindatud nõnda tugevalt, et isegi enne valitsuskriisi oli valitsuskoalitsioonis seal vaid napp enamus, usuvad poliitikavaatlejad siiski, et Contel õnnestub säilitada ka senati usaldus.Enne hääletamist on senaatorite vahel käimas aga ägedad vaidlused ning sõnatahtjaid on palju. Seega võib hääletamine ise nihkuda hilistele õhtutundidele.Valitsusest lahkunud partei heidab Contele ette saamatust koroonakriisi lahendamisel. Itaalias on surnud üle 82 000 koroonaviirust põdenud inimese ning peaministri kriitikute hinnangul oleks oskuslikuma valitsuspoliitika puhul paljud neist surmadest olemata jäänud. Ka ei tule Conte Renzi ja tema pooldajate sõnul toime majanduse ergutuspaketi jagamisega. "
err,05.08.2020 12:03,Teater,https://kultuur.err.ee/1120594/noored-tegid-nadalaga-libahundi,"Noored tegid nädalaga ""Libahundi""","Muusikalis ""Libahunt"" astuvad üles tänavuse Eesti Laulu konkursil teise koha saanud laulja Jaagup Tuisk, Eesti Laulu poolfinalist Janet Vavilov, teatrite Vanemuine ja Rahvusooper Estonia külalisnäitleja Kärt Anton, tüdrukutebändi Little Mess liige Johanna-Elise Kabel ning ka tuntud tantsija ja koreograaf Eghert-Sören Nõmm. Lavastaja ja kunstnik on Kaarel Orumägi, kelle jaoks on ""Libahunt"" juba üheksas lavastus Eesti Noorte Muusikaliteatri laval.""Olime kurvad, kui pidime tõdema, et koroonaviiruse tõttu jääb sel aastal üks muusikalisuvi Türil vahele. Paljude noorte osalejate ning krooniliste muusikalifännide jaoks on see üks suve tippsündmusi. Arutletud ja kaalutud sai üht ning teistpidi, kuid hinge jäi kriipima üks - kui riigi poolt on nüüdseks lubatud teatrietendusi korraldada, siis miks me võtame võimaluse näitlejatelt ning publikult siiski kultuuri teha ja nautida,"" sõnas Eesti Noorte Muusikaliteatri looja ning kunstiline juht Kaarel Orumägi.Orumägi leiab, et inimesed tahavad teatrisse minna ja kodust välja saada ning lubab, et teater teeb omalt poolt kõik võimaliku, et publikul ja näitlejatel oleks etenduste vältel turvaline ning mugav.""Koroonaviirus ei pruugi meie hulgast enam kaduda ning kui ta ka hajub, siis kartus võib jääda nii mõnekski ajaks. Nüüd peame me õppima sellega elama nii kodus, tänaval kui ka teatrisaalis. Kui me suudame üksteist austada ja haigena mitte teatrisse tulla, oleme me kõik ära teeninud ühe lõbusa, energilise, efektse, salapärase ja kauni teatrietenduse. Kõike seda muusikal ""Libahunt"" augustikuus Türi Kultuurikeskuses pakubki"".Muusikal ""Libahunt"" on Tiit Kikase ja Jaagup Kreemi nägemus August Kitzbergi näidendist. Armastus kolme noore vahel, võõra rahva mõistmine ja omaksvõtt ning igatsus millegi kauge, kuid ilusama järele on igikestvad teemad.Eesti Noorte Muusikaliteater on noorte omaalgatuslik projektiteater, mille missioon on anda kõigile Eestis elavatele andekatele noortele lavakogemust, julgust, eneseväljendusvõimalust ja inspiratsiooni. Tänaseks on Eesti Noorte Muusikaliteater lavale toonud 8 muusikali, kus on mänginud kokku ligi 200 andekat noort üle Eesti.  "
err,11.09.2020 09:25,Raadiouudised,https://www.err.ee/1133961/raadiouudised-11-09-2020-09-00-00,Raadiouudised (11.09.2020 09:00:00),
err,21.07.2020 14:12,Eesti,https://www.err.ee/1115232/terviseamet-tegi-antsla-hipilaagrile-lopu,Terviseamet tegi Antsla hipilaagrile lõpu,"Terviseamet otsustas nii Vikerkaare festivalil osalejate elu ja tervise kaitsmiseks kui üleüldise nakkusohutuse tagamiseks keelata 20. juulist 19. augustini Antslas peetava ürituse European Rainbow Gathering, teatas amet.Terviseametist öeldi ERR-ile, et ürituse korraldajat on hipilaagri ärakeelamisest informeeritud. Amet läheb ise kohale ning kõigile osalejatele tehakse igaks juhuks koroonatest, sest terviseametile teadaolevalt osaleb laagris inimesi, kes on tulnud riikidest, kus nakatumisnäitaja on kõrge ehk riskipiirkondadest.Ameti pressiesindaja Eike Kingsepp ütles, et neile teadaolevalt on laagris inimesed Portugalist, kes oleks pidanud Eestisse saabudes jääma kaheks nädalaks karantiini, kuid pole seda suure tõenäosusega teinud.Kella 16 ajal oli politsei sulgenud hipilaagrisse viiva tee ning asunud osalejaid kontrollima.Terviseameti lõuna regiooni juht Tiia Luhti sõnul on üritusele minek keelatud, sest lisaks COVID-19 riskiriikidest saabunud inimestele ja eneseisolatsiooni nõude eiramisele pole Vikerkaare festivali puhul pole soovitud tagada isegi mitte elementaarseid kätepesu võimalusi.""Seebi ja voolava veega kätepesu võimaluse puudumine, nõuetele mittevastava välikäimla kasutamine ning tihedad inimkontaktid on väga soodne pinnas erinevate nakkushaiguste levikuks,"" ütles Luht, kelle sõnul puudub osalejalel ka võimalus toidunõusid voolava veega pesta.Luhti sõnul säilitatakse laagris kergesti riknevat toitu soojas keskkonnas, kollektiivse nakatumise korral ei ole organiseeritud ei abi andmist ega kutsumist. ""Ka pole kiirabil võimalik kinnistule telkide juurde pääseda ega abi osutada,"" märkis ta.Keelust kinnipidamist hakkavad kontrollima nii terviseamet kui ka ametiabipalve alusel tegutsev politsei- ja piirivalveamet.Antsla abivallavanem Kurmet Müürsepa sõnul annab Antsla vald festivalil osalevate inimeste majutamiseks vajadusel kasutada ka vallale kuuluvad ruumid. ""Oleme pidevas suhtluses nii terviseameti kui politseiga ning toetame nende tegevust täielikult,"" ütles ta.  Antsla vald ja terviseamet soovisid ürituse ära keelata juba enne selle algust. Möödunud reedel toimunud kohtumisest võttis ürituse korraldaja osa telefonitsi.Terviseamet, vald ja teised ametkonnad jõudsid seisukohale, et ürituse läbiviimiseks ei ole loodud ohutuid tingimusi. Antsla vallavalitsus kogunes 17. juuli õhtul ning andis välja korralduse, et Vikerkaare kogunemine ei ole sellisel kujul lubatud. Terviseamet andis ürituse keelamise otsuse kontaktisikule üle 20. juulil.Esmaspäeval Antsla vallas erakinnistul alanud kuuajasena planeeritud hipilaagri kutses oli muu hulgas kirjas, et seebi, šampooni ja hambapasta kasutamine vee läheduses on keelatud, et vältida joogivee reostamist.Osalenu: midagi inetumat, kui jõuga rahumeelsete hipide laiali ajamine, ma ette ei kujutaVarem Rainbow Gathering üritusel käinud Mirjami sõnul on üritusest mitmes asjas valesti aru saadud ning ürituse keelamine tuli talle üllatusena.""Kuskil kirjutati, et alkoholil baseeruvad desovahendid on keelatud. See ei ole õige. Juhul kui neil pole neid piisavalt, siis võiks parem aidata varustada. Eelmisel aastal Rootsis toimunud Euroopa kogunemisel oli igal juhul üpris korralik hügieen ja probleeme ei olnud. Desovahendid olid iga ""tualeti"" juures, kindlasti enne toiduga tegelemist tuli käsi pesta, küüned lõigata,"" rääkis ta ERR-ile.Mirjami sõnul pole muud pesuvahendid kindlasti keelatud, aga välditakse veekogude reostamist ja iga päev tõesti looduses olles ennast üleni ei seebitata, nagu looduses telkides või matkates ikka.Mis alustel terviseamet tahab üritust peatada, jääb arusaamatuks, nentis Mirjam.""Loodetavasti leitakse lahendus, mis rahuldaks mõlemaid osapooli. Rainbow pere jääb kindlasti rahumeelseks. Midagi inetumat, kui jõuga rahumeelsete hipide laiali ajamine, ma ette ei kujuta. Ise olen ammu seda meelt, et ametlik versioon võikski olla, et üritust ei toimu, aga need kes juba teel, tulevad nagunii ja minu teada pole alust neid täielikult laiali ajada,"" lausus ta.  Ülekande alguseni jäänud Ülekanne on lõppenudOTSEKopeeri HTML kood.Jaga 12   00:00 / 00:00LiveLaadimine   
				Antsla kesklinn
				Autor/allikas: Henry-Laur Allik / ERR
			 "
err,16.04.2021 11:42,Korvpall,https://sport.err.ee/1608180556/eesti-3x3-korvpallikoondiste-abitreenerina-asub-toole-priit-vene,Eesti 3x3 korvpallikoondiste abitreenerina asub tööle Priit Vene,"Kogenud treeneri sõnul ta otsustamisel pikka mõtlemisaega ei vajanud. ""Siim Raudla on mu endine õpilane ja kui ta kutsus mind enda kõrvale abitreeneriks, siis loomulikult olin nõus aitama,"" kommenteeris Vene, kelle hinnangul on 3x3 korvpall äärmiselt perspektiivikas spordiala. ""Olen jälginud, mida teevad meie lähinaabrid ja suurriigid mujal maailmas – alaliidud panustavad ala arengusse väga palju vahendeid. 3x3 korvpalli populaarsust näitab ka asjaolu, et see valiti olümpiamängude kavasse.""Vene sõnul on olümpiamängude kvalifikatsioon praegu prioriteet. ""Peame koguma võimalikult palju informatsiooni ja tegema korraliku ettevalmistuse, et mai lõpus olümpiapilet koju tuua. See on väga tähtis moment kogu Eesti korvpallile. Loodame, et saame kvalifikatsiooniturniiril kasutada meie parimaid mängijaid,"" ütles ta pressiteate vahendusel.Peatreenerina viimati Tartu Ülikooli esindusmeeskonda juhendanud Vene sõnul on ta viimasel ajal end rohkem ka 3x3 korvpalli spetsiifikaga kurssi viinud. ""Tippvõistkondades on üldjuhul kõik mängijad väga universaalsed. Ei piisa sellest, et valdad üht elementi väga hästi,"" arutles Vene. ""Mäng on väga kiire ja olulisel kohal on sellised nüansid nagu katete kvaliteet, õigeaegsed söödud, viskele mineku kiirus ja individuaalsed oskused.""""Idee tuua enda kõrvale 3x3 korvpalli koondiste juurde abitreener on mul mõttes mõlkunud juba pikemat aega. Nüüd, tänu EOK veelgi tugevamale toetusele, on meil olnud reaalne võimalus see ka teoks teha,"" kommenteeris Eesti 3x3 koondiste peatreener Siim Raudla. ""Minu valik langes Priit Venele, kuna hetkel on ta minu hinnangul treenerina Eesti korvpallikaardilt veidi välja jäänud ning lisaks pean teda Eesti korvpallimaastiku parimate treenerite hulka kuuluvaks. Usun, et sellise karakteri lisandumine 3x3 korvpallikoondiste programmi annab meile veel üle lisakäigu, et muuta kogu ettevalmistusprotsessi tiitlivõistlusteks veelgi professionaalsemaks ning mängijatele atraktiivsemaks.""Priit Vene on olnud Euroliigas Kaunase Žalgirise abitreener ja sama klubi süsteemis töötanud aastaid. Eestis on ta peatreenerina juhendanud nii Tartu Ülikooli kui Pärnu meistriliiga meeskonda, abitreeneri rolli on ta täitnud BC Kalev/Cramo ridades.Eesti naiste 3x3 koondis alustab treeninglaagriga 26. aprillil TalTechi spordihoones. Naiskond lendab Austrias toimuvale Tokyo OM-kvalifikatsiooniturniirile 25. mail. Kvalifikatsiooniturniiril osaleb 20 riiki, Eesti alagrupivastasteks on Holland, Valgevene, Ungari ja Sri Lanka. Olümpiapääsme kindlustab koht kolme parema seas. "
err,24.10.2020 16:02,Jalgpall,https://sport.err.ee/1151022/hein-sai-mangu-alguses-punase-arsenal-saatis-varavasse-kaitsja,"Hein sai mängu alguses punase, Arsenal saatis väravasse kaitsja","18-aastane rootslane Nikolaj Möller viis Arsenali kasvandikud Manchester City eakaaslaste vastu kuuendal minutil juhtima, aga vaid minut hiljem tõmbas eestlasest väravavaht väljaspool oma karistusala maha City ründaja Felix Nmecha ja sai punase kaardi.Kurioossel kombel ei olnud Arsenali pingil ühtegi varuväravavahti, mis tähendas, et postide vahele pidi minema matšis U-23 võistkonna eest debüteerinud kaitsja Taylor Foran. 24. minutil võõrustajad Nmecha värava läbi viigistasidki ja lisasid teisel poolajal veel kolm tabamust, võites matši 4:1.Arsenal on Premier League 2 esimeses grupis kuue mänguga kogunud kaks viiki ja neli kaotust, mis asetab nad 13 meeskonna konkurentsis viimasele kohale. "
err,08.04.2021 13:45,Jalgrattasport,https://sport.err.ee/1608170137/eluohtliku-onnetuse-ule-elanud-hollandi-sprinter-tuleb-taas-starti,Eluohtliku õnnetuse üle elanud Hollandi sprinter tuleb taas starti,"Augustis heitles Jakobsen Poola velotuuri avaetapi lõpusirgel võidu nimel, kui kaasmaalane Dylan Groenewegen ta hooletult barjääridesse tõukas, põhjustades nooremale konkurendile karme vigastusi.Praeguseks 24-aastane hollandlane sai kukkumise järel muu hulgas tõsise ajutrauma, ülemiste hingamisteede kahjustusi ja suulae vigastusi. Ta kaotas hulga verd, tema elu oli ohus ja arstid viisid ratturi kunstlikku koomasse.Pärast õnnetust läbis 2019. aasta Vueltal kaks etappi võitnud Jakobsen mitmeid erinevaid operatsioone, naasis sadulasse ja on tänavu valmistunud uueks hooajaks.""Mul on Fabioga head suhted ja olen Türgis kaasas,"" sõnas Deceunick - Quick-Stepi arst Yvan Vanmol taskuhäälingule Vals Plat. ""See, et Fabio hakkab uuesti võistlema, on väga emotsionaalne hetk, isegi minu eas. Ma ei arva, et ta kardab grupifinišit. Fabio on võistluseks valmis.""Rahvusvahelise jalgrattaliidu (UCI) tugevuselt teise kategooria (2.Pro) mitmepäevasõidul on kavas kaheksa etappi, neist enamik lauskmaal ehk sprinteritele sobivad. "
err,16.10.2020 14:26,Teater,https://kultuur.err.ee/1148082/draamateatri-noored-naitlejad-keskenduvad-tanasele-paevale,Draamateatri noored näitlejad keskenduvad tänasele päevale,"""Esimene tükk, millega mina ja Karmo teatrisse tulime, oli ""Väljaheitmine"""". Seal proovides oli nii palju möllu ja hoogsust, kohe läks tänase päevaga tegelemiseks ja ma ei jõudnud mõeldagi, et keegi on siin teatris väga väärikalt oma samme astunud,"" rääkis Christopher Rajaveer ja kinnitas, et teda Draamateatri pikk ja väärikas ajalugu teatrisse tööle asumisel ei rõhunud. ""Ma muidugi teadsin seda, aga ei teinud sellest enda jaoks numbrit.""Ka Teele Pärn leidis, et kui ta hakkaks ennast teatri suurkujudega võrdlema, siis ta ilmselt ei tulekski tööle. ""Kõik siinse teatri kogenud näitlejad on saanud legendideks, sest nad on olnud elusad, elavad ja pidevalt tõstatanud küsimusi. Minu eesmärk on olla parim versioon endast, mis mõnes mõttes ei puutu ju üldse teistesse,"" rääkis Pärn.Karmo Nigula meenutas, et just Draamateatri etenduse nägemine andis talle noorena tõuke teatriga edasi tegeleda. ""Minu esimene kohtumine Draamateatriga oli siis, kui Paidesse, kus ma üles kasvasin, tuli Merle Karusoo lavastus ""Voldemar"". Sel päeval kui Draamateater tuli, oli saal nii täis, et istusin rõdul trepi peal, sest mul ei olnud muud kohta,"" rääkis Nigula. "
err,26.01.2021 10:33,Premium liiga,https://sport.err.ee/1608086389/levadia-jatkab-kahe-peatreeneriga,Levadia jätkab kahe peatreeneriga,"""Alates eelmise aasta augustist juhendavad Vladimir Vassiljev ja Marko Savic meie meeskonda tubli tandemina,"" sõnas FCI Levadia spordidirektor Sergei Pareiko klubi kodulehekülje vahendusel.""Otsustasime nad mõlemad uue hooaja künnisel peatreeneriteks nimetada. Vastutusvaldkondade täpse jaotuse lepivad Vladimir ja Marko omavahel kokku.""FCI Levadia abitreenerid on Jevgeni Gurtšioglujants ja Tarmo Kink, fitness-treener Uroš Nikolic ja väravavahtide treener Ain Tammus. "
err,14.08.2020 10:10,Raadiouudised,https://www.err.ee/1123989/harjumaa-omavalitsuste-liit-tahab-ikkagi-helsingi-tunneli-eriplaneeringut,Harjumaa omavalitsuste liit tahab ikkagi Helsingi tunneli eriplaneeringut,Jätkab Joakim Klementi. 
err,10.02.2021 17:19,Eesti,https://www.err.ee/1608104512/kirjavahetus-kuidas-reageerisid-valga-haigla-juhtumile-eesti-tervishoiujuhid,Kirjavahetus: kuidas reageerisid Valga haigla juhtumile Eesti tervishoiujuhid,"7. jaanuari hommikul 10.09 saatis Valga haigla juht Margus Ulst kirja oma Rotary klubikaaslastele.Valga haigla koostöös Tasku Tervisekeskusega pakub Rotary/Inner Wheel riskirühma kuulujatele võimalust lasta end COVID-vaktsineerida juba järgmisel nädalal.Orienteeruv vaktsineerimise aeg on teisipäevast reedeni Tartus Turu t 2 väljaspool tervisekeskuse tööaega. s.o. õhtupoolikul al kl 18. Vaktsineerimise viib läbi väljaõppinud õde klubi meedikute toetusel.Kes on riskirühm? Üldjuhul üle 65 a inimesed või muudel põhjustel.Töö planeerimiseks on vaja teada soovijate nimesid ja isikukoodi juba homme reedel!7. jaanuaril kell 12:45 saatis Medita kliiniku juht Kristo Ausmees Margus Ulstilt saadud kirja edasi sotsiaalminister Tanel Kiigele ja terviseameti peadirekrorile Üllar Lannole.Võtan endale julguse ja kirjutan Teie isiklikule e-posti aadressile. Mul oli alloleva kirja edastamiseks mitu võimalust. Valisin Teid, ehk on sellest kellelgi kasu või meenub mõnes uues olukorras.Meditsiiniettevõtte juhina ootan vaktsiine ligi 100 töötajale. Ja vastan neile igapäevaselt, et oleme riiklikus ootejärjekorras ettepoole liikumas.Kas te saate korraldada, et eesliinitöötajatele (ehk Medita töötajatele) saaks vaktsineerimine võimalikuks vastavalt riiklikule vaktsineerimiskavale. Elik enne allolevas kirjas toodud kolmandaid isikuid.Kui Teil tekib logistilisi probleeme, siis hr Lannol on minu telefoninumber olemas. Võtke lahkesti ühendust ja aitame Teid iseenda vaktsineerimise organiseerimisel.
										Valga hospital chief removed after offering COVID-19 vaccines to associates									NB! 24 tunni jooksul ma seda kirja kellegi huvides ei kasuta.7. jaanuaril kell 16:27 kirjutas Ulstile terviseameti peadirektor Üllar Lanno.Palun võtke ühendust dr. Ausmehega ja leppige kokku vaktsineerimise aeg.Kell 16:40 sai Margus Ulst juba põhjalikuma kirja. Selle saatis sotsiaalministeeriumi asekantsler Maris Jesse.Palun kirjuta ruttu mida Sinu poolt saadetud alumine mail tähendab? Praegu on vaktsineerimise prioriteet tervishoiutöötajad ja hoolekandetöötajad ja hooldekodude töötajad. Valga haigla juhil ei ole õigust hakata korraldama Rotary klubi liikmete vaktsineerimist enda poolt defineeritud riskigrupi määratluse alusel. Millise asutuse tellimusest oled aktsiooni kavandanud?Ühtlasi küsin kas kõik vaktsineerimist soovinud Valga haigla töötajad on vaktsineeritud?Kell 19:27 oli Margus Ulst meelt muutnud ning saatis Maris Jessele ja Üllar Lannole vastuse. Kirja alustas ta sõnadega ""Kallid kaasvõitlejad"".Tunnistan eksimust. Hetkel on prioriteet tervishoiutöötajate ja hooldekodude vaktsineerimisel. Riskirühma patsiendid peavad veidi ootama.Saan aru ka klubivend Kristo Ausmehe pettumusest, et riik ei käsitle eraklinikuid võrdsena arengukava haiglatega. 100 meditsiinitöötajaga Medita kliinik, mis ju samuti töötab eesliinil, ei tea, kuna nad vaktsiini saavad.Kui see teadmine saabuks, siis ehk oleks võimalik meil kõigil rahulikumalt edasi töötada.Suunan oma energia Valga maakonna hooldekodude aitamisele. Meie haigla hooldekodu 110 elanikku saavad teisipäeval nõusolekute mahus vaktsineeritud. Naabruses Paju hooldekodu saab vaktsiinid esmaspäeval.
										Klubivendadele vaktsiini pakkunud Valga haigla juht kaotab töö									8. jaanuaril kell 00:17 saatis Üllar Lanno Valga haigla juhile uue kirja.Hr Ausmees on olnud minu 3 kuu sees juht olles üks suurima negatiivse kuvandiga isik. Mulle on jäänud mõistmatuks tema motiivid saavutada eesmärk iga hinna ja pigem halva kui korrektsuse ja heaga.Temaga minimaalne kirjavahetus on parim viis suhtlemiseks, kuna usaldada selle edaspidist kasutamist ei saa.Et saaksite edasi minna heas usus – siis saatke tema Medita kliinikule ametlik kiri – kutsega vaktsineerimisele, aadress, kuupäevad ja paluge endale saata nimedega kiri krüpteeritult.Kuna ta on Terviseametiga mitmes õigusvaidluses, siis selle intsidendi esiletoomine on pigem kõrval efekt varasematele erimeelsustele.Samal ööl, kell 01:01 vastas Margus Ulst Üllar Lannole.Üllar, me ei ole varem suhelnud, aga mulle tundub meediakajastusest, et sa oled ""õige mees"". Minu telefon on XXXXXX.Kristoga ma suhtlesin vabalt kl 18. Tema ei ole meilt nõus midagi vastu võtma. Tema võitleb riigiga oma asutuse töötajate vaktsineerimise pärast. Arvan, et ta rahuneks, kui annaksite talle konkreetse kuupäeva, kuna tema 100 töötajat (kellest paljud töötavad riigihaiglates) saaksid vaktsiini.Ma ei teadnud, et tema mure nii suur on.***Laiemale üldsusele Margus Ulsti ettepanekust ei räägitud, kuniks ""Pealtnägija"" 19. jaanuaril, ehk kaksteist päeva pärast juhtunud loo avalikuks tegi.Kirjavahetust kommenteerides rõhutas terviseamet, et ""Üllar Lanno kriitilisus Kristo Ausmehe suhtes ei ole seotud nn Rotary klubi vaktsineerimisjuhtumi avalikustamisega, vaid käesoleval hetkel on pooleli õigusvaidlus terviseameti ja Medita Baltics AS-i vahel, mille üks juhatuse liige on Kristo Ausmees."" Vaidluse sisu on terviseamet valmis kommenteerima pärast vastava otsuse jõustumist.Terviseamet lisas, et Üllar Lanno ei soovitanud Margus Ulstil kutsuda Medita töötajaid vaktsineerima eelisjärjekorras, vaid leppida kokku vaktsineerimisplaaniga sobiv hetk kliiniku töötajate immuniseerimiseks.""Ausmehe vihje tõttu jäi Valga haiglast alanud algatus Rotary klubile teostamata ja seda saab tunnustada,"" teatas terviseameti peadirektor Üllar Lanno. ""Kaheti mõistetava kirja esitamine läbi valdkonna ministri ja Terviseameti juhi e-posti aadressi on samuti küsimusi tekitav, kui taheti anda asjale ametlik käik,"" lisas Lanno. "
err,12.11.2020 17:42,Tennis,https://sport.err.ee/1158503/eesti-noored-tennisistid-joudsid-kuprosel-paarismangus-poolfinaali,Eesti noored tennisistid jõudsid Küprosel paarismängus poolfinaali,"Noormeeste turniiril kaotas Markus Mölder kohalikule mängijale Pavlos Parsonile tulemusega 2:6, 2:6 ning neidude turniiril jäi Liisa Varul alla kreeklannale Dimitra Pavloule 5:7, 6:7 ja Brit Martin leedulannale Emilija Tverijonaitele 6:7, 5:7. Tuleb ka nentida, et Eesti mängijate kõik vastased olid neist maailma edetabelis eespool, vahendab tennisnet.ee.Paarismängus pääsesid aga eelmise nädala Larnaca turniiri (tookord 5. kategooria) võitnud Martin ja Varul poolfinaali, kui nad alistasid Suurbritannia paari Imogen Haddad - Hephzibah Oludaware tulemusega 7:5, 6:4. Grete Gull ja Laura Rahnel olid aga sepistamas üllatust, kuid kaotasid siiski napilt esimesena asetatud paarile Milena Jevtovic (Itaalia) - Patricija Paukštyte (Leedu) tulemusega 7:6, 5:7, 7:10. Noormeeste paarismängus kaotasid Mölder ja Oliver Ojakäär Dominykas Stonkusele (Leedu) ja Christos Zonlasile (Küpros) 5:7, 3:6. "
err,05.05.2021 10:38,Eesti,https://www.err.ee/1216429/aktuaalne-kaamera-kell-18-30,"Ööpäevaga tuli juurde 430 nakatunut, suri kuus inimest","Suri kuus inimest, 58-aastane mees, 68-aastane mees, 73-aastane mees, 84-aastane mees, 86-aastane naine ja 90-aastane mees. Alates pandeemia algusest on Eestis viirusega surnud 1183 inimest.Ööpäeva jooksul avati haiglates uusi COVID-19 haigusjuhtumeid kokku 23 ja haiglaravil viibib 18 patsienti vähem kui teisipäeval ehk kokku on haiglates 301 inimest. Neist omakorda vajab intensiivravi 51 patsienti (päev varem samuti 51) ja juhitaval hingamisel on 38 inimest (päev varem 39).Koju saadeti 17 inimest (üks registreeriti tagantjärgi) ning 17 inimest viidi üle mitte-COVID-19 osakonda. Haiglaravi on kokku vajanud seitse protsenti haigete üldarvust. Haiglaravil olevate patsientide keskmine vanus on 68 aastat, kõikidest haiglaravi vajavatest patsientidest on üle 60-aastased 229 inimest ehk 76 protsenti.Rahvastikuregistri andmetel laekus enim uusi positiivseid testitulemusi Harjumaale, kus koroonaviirusega nakatumine tuvastati 213 inimesel. 162 uutest Harjumaa haigusjuhtudest on Tallinnas.Ida-Virumaale lisandus 61, Pärnumaale 37, Tartumaale 31, Lääne-Virumaale 15, Põlvamaale 14, Läänemaale 13, Valgamaale 11 ning Viljandimaale kümme uut nakkusjuhtu. Raplamaale lisandus kaheksa, Saaremaale neli, Jõgeva- ja Järvamaale kaks ning Võrumaale lisandus üks uus nakatunu. Hiiumaale uusi nakkusjuhte ei lisandunud. Kaheksa positiivse testitulemuse saanul puudus rahvastikuregistris märgitud elukoht.Viimase 14 päeva haigestumus 100 000 inimese kohta on 363,2 ning esmaste positiivsete tulemuste osakaal tehtud testide koguarvust on kaheksa protsenti.Ööpäeva jooksul manustati 8714 vaktsiinidoosi, millest esmaseid kaitsesüste oli 4978. Vaktsineerimisi on tehtud kokku 346 940 inimesele, kellest lõpetatud vaktsineerimisega on 132 534 inimest.Üle 70-aastaste hõlmatus vähemalt ühe vaktsiinidoosiga on 62 protsenti. 70+ vanusegruppi on üle 60 protsendi vaktsineeritud kõikides maakondades, välja arvatud Ida-Virumaal.Kolmapäevaks on haiglates lõpetatud 7216 COVID-19 haigusjuhtumit 6943 inimesega ning viirusest on kokku tervenenud 114 033 inimest. "
err,01.01.2021 10:50,Suusatamine,https://sport.err.ee/1225477/vene-suusataht-teeb-taas-trenni-ja-loodab-peagi-areenile-naasta,Vene suusatäht teeb taas trenni ja loodab peagi areenile naasta,"28-aastane Ustjugov andis sügisel pidevalt negatiivseid koroonaproove, aga detsembris näitas üks test antikehade olemasolu ja asjaosalised arvavad, et venelane võis millalgi oktoobri kandis siiski nakatuda.Detsembri alguses andis Ustjugov sotsiaalmeedias teada, et pole saanud treeningutel vajalikulmääral pingutada ja seetõttu MK-sarjas starti ei tule. Venemaa peatreener Markus Kramer loodab hoolealust jaanuaris juba võistlemas näha.""Ma olen temaga iga päev ühenduses. Ta on viimased kaks ja pool nädalat tavapäraselt treeninud ja osales hiljuti ühel kodusel võistlusel. Tulemus oli okei, aga mitte piisavalt hea MK-sarjaks,"" lausus sakslane Aftonbladetile.Peatreeneri sõnul saab olukorrast järgmise ülevaate 14.-17. jaanuaril Venemaal toimuvatel võistlustel. ""Seejärel vaatame, kas ta on Lahti ja Faluni etappideks piisavalt hea. Selline on plaan, aga eks ole näha,"" jättis ta siiski võimalused lahtiseks.Lahtis võisteldakse 23.-24. jaanuaril ja Ustjugov peaks lööma kaasa pühapäeval toimuvas teatesõidus. Faluni etapp peetakse nädal hiljem.Kramer tõdes, et koroonaviirus mõjub erinevatele inimestele erinevalt. ""Mõni ei tunne seda üldse. Mõni tunneb rohkem. Tema tunnetas enam ning jah... tema jaoks on see raske aeg. Pole just lõbus, kui ei saa suusatada ja võistelda.""Ustjugov võitis 2017. aastal Tour de Ski ja tuli Lahtis kahekordseks maailmameistriks. Eelmisel kahel korral on ta lõpetanud suusatuuri teisel kohal, kaotades vastavalt norralasele Johannes Hosflöt Kläbole ja kaasmaalasele Aleksandr Bolšunovile. "
err,24.03.2021 16:23,Iluuisutamine,https://sport.err.ee/1608153727/video-kiibuse-luhikava-jai-tagasihoidlikuks-aga-toi-edasipaasu,"VIDEO | Kiibuse lühikava jäi tagasihoidlikuks, aga tõi edasipääsu","33. võistlejana jääle läinud Kiibus teenis oma lühikava eest 59,65 punkti, millega jäi oma rekordile alla pea kuue punktiga ja alustab vabakava 19. kohalt. Vabakava sõidetakse reede õhtul.Edasipääs Kiibusele veel siiski olümpiapääset ei taganud. MM-il teenitakse olümpiapileteid keerulise süsteemi põhjal - näiteks on lühikava tulemuste alusel praegu kolm OM-pääset taskus venelannadel, Jaapanil, USA-l ja Lõuna-Koreal. Et Belgia ainus naisüksiksõitja on lühikava järel esikümnes, võidab ta praegu oma riigile kaks OM-piletit.Stockholmis läheb jagamisele 24 olümpiapiletit, Kiibus on selles arvestuses praegu 22. kohal ning praeguse seisuga jäävad MM-il olümpiapääsmeta Hiina, Suurbritannia ja Holland, kelle võistlejad pääsesid viimastena vabakava esitama.Lühikava järel on esikohal 81 punkti kogunud 16-aastane venelanna Anna Štšerbakova, teine kohtunikelt 79,08 punkti saanud jaapanlanna Rika Kihira ning kolmas 78,86 punktiga 2015. aasta maailmameister Jelizaveta Tuktamõševa. "
err,18.06.2020 08:40,Korvpall,https://sport.err.ee/1103119/kaspar-treier-olen-peatreeneriga-raakinud-aga-midagi-kindlat-ei-ole,"Kaspar Treier: olen peatreeneriga rääkinud, aga midagi kindlat ei ole","""Sassari on minu vastu huvi tundnud,"" kinnitas Treier portaalile Korvpall24.ee, et jutud pole päris õhust võetud. ""Pozzeccoga olen telefoni teel küll ka rääkinud, aga midagi kindlat hetkel veel pole,"" lisas Eesti tulevikumees. ""Mängijateturg on juba aktiivne, aga mul hetkel midagi kindlat veel pole.""Lõppenud hooajal kogus Treier Itaalia esiliigas 24 mänguga keskmiselt 21,3 minutit, 9,8 punkti, 4,5 lauapalli ja 1,3 korvisöötu ning uuel hooajal tahab ta kindlasti ennast proovile panna aste kõrgemal ehk Serie A tasemel.Loe pikemalt portaalist Korvpall24.ee. "
err,25.11.2020 15:09,Majandus,https://www.err.ee/1163632/turismisektor-uritab-kriisi-moodumiseni-inimesi-tool-hoida,Turismisektor üritab kriisi möödumiseni inimesi tööl hoida,"Kaubanduskoda tegi ka oma ettepanekud, millistel tingimustel hüvitist makstaks. Periood võiks olla kolm kuud, määr 50 protsenti töötaja keksmisest töötasust, hüvitise saamiseks peab ettevõtte käive olema langenud vähemalt 50 protsenti, toetust võiks saada nii majutus- kui toitlustusettevõtted, reisibürood ja transpordifirmad, samuti konverentside ja messide korraldajad. Mure on ja see ei paista ka kuhgi kaduvat, ütleb Kaubanduskoja juht Mait Palts.""Mure on eelkõige selles, et valdkonnas kaovad kõige olulisemad töökohad, mis sisaldavad endas võtmekompetentsi, millest sõltub sektori areng ja taastumine. Täna ettevõtjatel rasvakihti enam ei ole. Kolmel kuul võiks püüda töötasu hüvitist pakkuda. Selleks võiks meie arusaama kohaselt töötukassal vahendid olla. Peab olema selgelt ka tööandja omaosalus, et see ei oleks kergekäeline töötasu hüvitamine nagu oli kevadel,"" rääkis Palts.Paltsi sõnul peaks olema ka rohkem tingimusi, mis tagaks toetuse sinna, kus võtmekompetentsid on kadumas. ""Meie hinnangul peaks ettevõtja suutma selgitada ka äriplaani või riskianalüüsiga, kuidas ta oma tulevikku näeb. Toetus ei peaks olema lihtsalt suunatud sellele, et pikendame tänast olukorda veel veidi ja lõpuks paneme ikka uksed kinni,"" lausus Palts.Eesti Hotellide ja restoranide Liidu juhatuse esimees Ain Käpp ütleb , et äärmiselt keeruline aeg algas märtsis ja olukord kevadega võrredles muutnud ei ole.
										Alari Purju: koroonakriisi mõju majandusele									""Kui me võtame novembrikuu olukorra, siis piirangute maht on märtsiga võrreldav. Märtsis oli tõesti teadmatust rohkem, aga praegu on ka riigid kinni ja kogunemistel piirangud. Kui turism tõi eelmisel aastal kaks miljardit tulu, siis seda lihtsalt ei ole,"" ütles Käpp.Erakordselt keerulises olukorras on Tallinn oma hotellidega. ""Kui Tallinna inimesed andsid natuke leevendust reisides suvel mujal Eestis ringi, siis Tallinasse kohalik inimene turistina ei tulnud. Meil on märtsist alates hotellidel 80 protsenti protsenti käivet vähem. See ei ole paarkümmend protsenti, mis on raske, vaid see turg seisab. Selles kontektsis on töötukassa palgameede väga vajalik, et justnimelt sektoril oleks võime kevadel taastuda,"" sõnas Käpp.Ain Käpp rääkis, et mure on selles, kas suudetakse hoida kritiilist hulka inimesi turismisektoris. ""Ettevõtetel pole enam võimekust ja ressurssi tegevusele jätkuvalt peale maksta. Kui nüüd riigid lähevad lahti, hakatakse üksteisega konkureerima, siis meil peavad olema spetsialistid ja inimesed hotellides ja restoranides, et taastumisega kaasa minna. Taastumine võib olla väga kiire, sest inimeste soov reisida ei ole kuhugi kadnud, seda väga tahetakse teha. Terves maailmas on turism ikkagi kümme protsenti majandusest. See on nii suur äri ja selle nimel hakkavad riigid omavahel võitlema. Me ei tohiks Eestil seda konkurentsieelist käest lasta, mis meil täna on, mille me ise oleme oma inimestega suutnud üles töötada,"" rääkis Käpp.Käpp nentis, et kahjuks tuleb veel koondamisi ja kindlasti on ettevõtete omanikke, kes ütlevad, et nad ei näe mõtet selles valdkonnas enam tegutseda. ""Aga meil on vaja ikkagi neid ilusaid suuri maju ja ettevõtteid püsti hoida, et kevadel uuesti edasi minna,"" sõnas ta.Käpa sõnul on juba praegu 40 protsenti inimesi vähem Eestis hotellinduses tööl ja see kasvab veel. ""Me ise oleme ka arvanud, et kui suudaksime pooled inimesed sektoris tööl hoida ja ka mingitki väärtust sellega loome, et see on väga tähtis.""Koos vaktsiiniuudistega tuli tagasi ka usk, et kevadel saaks tursimitööstus taastuma. Töötukassa arvutuste kohaselt oleks toetusmeetme kulu umbes 15 miljonit eurot. "
err,31.03.2021 16:17,Kunst,https://kultuur.err.ee/1608161665/piia-ausman-malle-leisi-teose-juhtum-valjus-viisaka-ja-professionaalse-asjaajamise-raamidest,Piia Ausman: Malle Leisi teose juhtum väljus viisaka ja professionaalse asjaajamise raamidest,"Haus galerii annab teada, et algselt Malle Leisile omistatud, kuid hilisemate võltsingu kahtlustega teos ""Tulbid"" on galerii 2021. aasta kevadoksjoni valikust eemaldatud ning omanikule tagastatud. Tänaseks on teos määratletud kahtlusaluseks ning omaniku soovil on kõik teose uuringud peatatud. Omanik aktsepteeris teost kui autorluse kahtlusega tööd, mille ta on omandanud heauskselt kui Malle Leisi teose ning soovib selle nüüd kedagi süüdistamata turult likvideerida.Galerii lisas, et nii kahtlusaluseid teoseid kui ka selgelt eristuvaid võltsinguid tuleb kõikide galeriide töös ette. Maalide hulk, millega galeriid tegelevad on suur, kuid tavapäraselt ei jõua kahtlusega tööd galeriide avalikku müügiekspositsiooni, sest need identifitseeritakse üldjuhul enne. Selliste küsimustega tegelemine on galeriide töö elementaarne osa. Juhul kui mingil põhjusel on jäänud mingite teoste nüansid kas galeriidele või kunstieksperdile esmalt märkamata ja on saabunud asjakohane signaal, siis pööratakse sellele koheselt tähelepanu. Tekkinud kahtlused vaadatakse läbi, uurides fakte koostöös kunstiekspertidega ja tehakse emotsioonidevälised asjakohased järeldused ja edasised otsused teose saatuse osas.Haus galeriil on tänaseni puudunud isiklik pretsedent kaasaegse kunsti võltsingutega, pidades silmas neid autoreid, kes tulid meie kunstipilti peamiselt 1960ndate lõpus ja 1970ndatel aastatel ning hiljem, mistõttu ei ole galeriil ega ka galeriiga koostööd tegevatel ekspertidel olnud põhjust seni kaasaegse ja lähimineviku kunsti hindamisel üleliia kahelda. Haus Galeriil on küll aga suur kogemus Eesti varasema perioodi kunsti võltsingutega, eriti Pallase kunstikoolis õppinutega, mida on ette tulnud korduvalt. Galerii ja galeriiga koostööd tegevad eksperdid on juba pikki aastaid eriti kunstioksjonite turul pakutavate teoste suhtes hoidnud selles osas äärmuslikku kontrolli, et tagada ostjatele teoste täielik autentsus.Galerii näeb, et antud Malle Leisi teose juhtum väljus viisaka ja professionaalse asjaajamise raamidest ning tõi kaasa nii galeriide, kunstiekspertide, kui ka antud pildi omaniku ja suures plaanis kogu kunstituru usaldusväärsust ebaõiglaselt ründava olukorra. Oleks korrektne, et kui kellelgi tekib mõne galeriis eksponeeritava teose autorluse osas kahtlus, siis pöörduks see isik koheselt otse galerii poole, et oma kahtlusest teada anda. Kui nii oleks toimitud antud olukorras, oleks Haus galerii garanteerinud kahtlust respekteeriva suhtluse ning vajadusel ekspertide täiendava kaasamise arutellu. Võltsingu kinnitamise korral oleks galerii teavitanud kunstituru asjaosalisi ja kolleege võimalikust kahtlusalusest tööst ja uuest võltsitavate autorite nimekirja lisandunud kunstnikust, nagu seda tavapäraselt tehakse, ja teinud seda viisil, mis ei sea kogu kunstituru mainet kahtluse alla. Iga kunstist lugupidav ja kunstisüsteemis osalev inimene peaks omama vastutustunnet näha kunstiprotsesse laiemalt kui vaid isiklikust vaatepunktist.Haus galerii on sellega lõpetanud antud tulpidega teosega seonduva kommenteerimise, tunnistades töö kahtlusaluseks ning autorsuse küsimuse kõikide päevakorda tekkinud faktide valguses ebaselgeks. Galerii jaoks on alati olnud iga teose vähimgi kahtluse alla seadmine piisav põhjus, et selle teose müük peatada ja suunata see täiendavasse ekspertiisi, mida galerii on teinud ka kõnelause töö puhul esimesest hetkest alates. Teose omanikule sai teose kahtluse alla seadmine ja selle teema stressirohke ning lõputu ja tarbetu võitlusena näiv teemakajastus ajakirjanduses ja sotsiaalmeedias piisavaks põhjuseks, et tänaseks teose edasise ekspertiisi jätkumisest loobuda ning teos avalikust ruumist ilma pikema täiendava aruteluta likvideerida.Galerii hindab antud kogemust igakülgselt ning on valmis asjakohaselt vastutama ja garanteerima kõiki kunstiteoseid, mis galeriis esitatud on ning tegelema kunsti puudutavate küsimustega adekvaatselt ja asjatundlikult. "
err,27.06.2020 21:05,Premium liiga,https://sport.err.ee/1106788/paide-voitis-legionit-ja-tousis-teiseks,Paide võitis Legionit ja tõusis teiseks,"Väravad lõid Edgar Tur (39. minutil) ja Karl Mööl (54.). Seejuures Mööl sai 72. minutil teise kollase kaardi ja eemaldati.Tabeliseis 9. vooru järel: 1. Tallinna FC Flora 25 punkti, 2. Paide Linnameeskond 18, 3. Nõmme Kalju FC 18, 4. Tallinna FCI Levadia 17, 5. Viljandi JK Tulevik 15, 6. Tartu JK Tammeka 11, 7. FC Kuressaare 10, 8. JK Tallinna Kalev 7, 9. Tallinna JK Legion 5, 10. JK Narva Trans 3. "
err,04.05.2021 20:37,Jäähoki,https://sport.err.ee/1112152/vaata-uuesti-nomme-kalju-jk-tallinna-kalev,Teinegi Eesti hokikoondislane liitub KHL-i klubiga,"21-aastane ründaja kuulus seni Soome kõrgliigas osaleva HPK hingekirja, lüües lõppenud põhihooajal kaasa 51 kohtumises ning visates kaks väravat. Eelnevalt esindas Kombe Hämeenlinna klubi U-20 meeskonda, kus oli võistkonna üks parimaid skooritegijaid.Suure tõenäosusega hakkab Kombe esialgu esindama Jokerite teist meeskonda Kiekko-Vantaad, mis mängib Soome esiliigas. Nõndanimetatud kahe suuna mängijana võib Kombe mänguminuteid teenida nii Vantaa kui Jokerite eest.Kombest saab uuel hooajal teine eestlane maailma tugevuselt teises jäähokiliigas mängiva meeskonna ridades. Eelmisel nädalal siirdus Soome kõrgliigast KHL-i Eesti koondise üks liidreid Robert Rooba, kes sõlmis Venemaa klubi Tšerepovetsi Severstaliga üheaastase lepingu. "
err,31.12.2020 20:08,Inimesed,https://menu.err.ee/1223230/sarav-aastavahetus-etv-s-anne-veski-meenutas-kuidas-suitsukoni-ema-eest-tordi-sisse-peitis,"""Särav aastavahetus ETV-s"": Anne Veski meenutas, kuidas suitsukoni ema eest tordi sisse peitis","""Kõik me oleme lapsepõlves pattu teinud ja kui sa oled noor ja rumal, siis – tänapäeval enam küll keegi ei suitseta, aga meie ka vaikselt seda proovisime,"" meenutas Veski, kuidas suvisel ajal tuli sõbrannadega rõdul olles mõte, et võiks suitsu proovida.Peagi hakkas aga rõduuks liikuma ja Veski mõistis, et nad on oma tegevusega tema emale vahele jäämas.""Meil oli laual tort. Ma ei teadnud, mida nüüd ette võtta ja siis ma suskasin selle suitsu tordil oleva roosi sisse,"" rääkis Veski ja lisas, et ei julgenudki emale tunnistada, et just tema oli see, kes rõdul suitsu proovis. "
err,21.05.2020 08:39,Muusika,https://menu.err.ee/1092438/vaiko-eplik-nii-pikka-pausi-pole-me-oma-kaheksa-tegevusaasta-jooksul-veel-kogenud,Vaiko Eplik: nii pikka pausi pole me oma kaheksa tegevusaasta jooksul veel kogenud,"Vaiko Eplik kinnitas, et pärast kuid kestnud vaikust on suur rõõm uuesti koos musitseerida. ""Nii pikka pausi pole me oma kaheksa tegevusaasta jooksul veel kogenud,"" sõnas ta ja kinnitas, et seni on tema põnevamad esinemispaigad olnud kunagine esinemine romurallil, samuti erinevad heinamaad ja metsatukad, kus on pulmi peetud.Kontsert toimub Kurtnas Vembu-Tembumaa parklas, kuhu on planeeritud igale sõidukile oma kindel koht. Drive-in kontserdile saab tulla ainult autoga ja vastavalt valitsuse nõuetele peavad kõik kontserdi ajal autodes püsima. "
err,20.05.2020 13:29,Kirjandus,https://kultuur.err.ee/1092177/21-sajandi-50-olulist-romaani-eleanor-catton-ja-dmitri-gluhhovski,21. sajandi 50 olulist romaani. Eleanor Catton ja Dmitri Gluhhovski,"Eleanor Catton""Tuletoojad""Inglise keeles 2013 (""The Luminaries"")eesti keeles pole veel ilmunud848 lk Astraal-mõistatuslikud sündmused kullapalavikus Uus-Meremaal. Uus-Meremaad käsitletakse maailma kirjanduskaardil tihti koos Austraaliaga, millel ilmselgelt on peamiselt logistilised põhjused. Uus-Meremaa on kultuurivaldkonnist maailmatasemel enim esindatud filminduses ja pisut vähem ka muusikas. Tegu on küll võrdlemisi väikse riigiga, aga ei saa unustada, et ingliskeelsesse kultuuriruumi kuulumine peaks loomingu levitamisel andma päris tuntava eelise. Uus-Meremaa rahvaarv (pisut alla viie miljoni) sarnaneb Iirimaaga, mis on pakkunud maailmale sama ohtralt tuntud kirjanikke kui Uus-Meremaa filmitegijaid.Uus-Meremaa kirjanduses ei ole sama tuntud autoreid kaugeltki nii palju, kuid siiski võiks mainida vanemast ajast üsna palju tõlgitud ja ka eesti keelde jõudnud Ngaio Marshi (inspektor Roderick Alleyni krimiromaanid) ning Keri Hulme´i, kelle vägivaldne perelugu "" The Bone People"" võitis 1984 Bookeri preemia. Kurioosumitest tõuseb esile mitmekülgne kirjanik Janet Frame, kelle loomingust rohkem teavad paljud hoopis lugu, et tema esimene lühijuttude kogumik pälvis kirjanduspreemia vaid mõned päeva enne planeeritud lobotoomiat, mis seepeale tühistati.Sellise tausta pealt on 21. sajandi tuntuimaks Uus-Meremaa kirjanikuks tõusnud Eleanor Catton, kelle 2013. aastal ilmunud romaan ""Tuletoojad"" pälvis Man Bookeri preemia ja tegi temast 28-aastaselt ühtlasi auhinna noorima laureaadi. Catton on sündinud tegelikult Kanadas, kus õppis tollal tema uus-meremaalasest isa, kuid kolis enne lapse kooliminekut kodumaale tagasi. Eleanor Catton õppis ülikoolis filoloogiat ja loovkirjutamist ning avaldas 2008. aastal debüütromaani õpetaja ja õpilase vahelisest suhtest. Kuulsuse toonud ""Tuletoojad"" (selle pealkirja ""Luminaries"" võiks ilmselt tõlkida ka kui ""Suurkujud"", ""Eestvedajad"", ""Asjassepühendatud"" vms) on ajalooline müsteerium, mille enam kui 800-leheküljeline maht on ilmselt ehmatanud nii mõndagi potentsiaalselt lugejat, see on pisut vanamoodsa keelekasutuse ja muljetavaldava struktuuriga lugemine.Raamatu tegevuspaik on Lõunasaare lääneranniku väikelinn Hokitika, mis praegu on üsna kõrvaline paik, kuid 1860ndatel oli üks riigi elavamaid asundusi sealse kullapalaviku tõttu. Raamatu algul saabub Hokitikasse kulla järele inglane Walter Moody. Ööbimiskohta otsides satub ta kõrtsi, kuhu on kogunenud tosinkond tähtsat kohalikku, kes parajasti arutavad linnakese hiljutiste salapäraste sündmuste üle: kohalik rikkur on kadunud, üks prostituut on end tapnud ja surnud joodiku majast leiti hulk kulda. Edasise tegevuse käigus selgub kõigi asjaosaliste taust ja vähemalt osa nende motiividest ning nende isikud on seotud erinevate sodiaagimärkide või taevakehadega ning tegevus järgib rütmilt taevakehade liikumist, lisaks kohalike mõistatuslike sündmuste lahtiharutamine piirkonna ajaloo kirjeldamisega. Raamatu põhjal valmis tänavu kevadel oodatud kuueosaline lühisari, mille levik on pandeemia tõttu takerdunud.Eleanor Catton on vahepealsetel aastatel tekitanud Uus-Meremaal üksjagu poleemikat, sest on kritiseerinud kodumaa valitsuse liigset neoliberaalsust ning omakorda saanud üksjagu kommentaare, et kui talle see ei meeldi, siis ta võiks kõik ohtrad riiklikud toetused tagasi maksta. Tema järgmine romaan, psühholoogiline põnevik ""Birnam Wood"" on juba aastaid olnud välja kuulutatud, kuid ilmselt erinevate muude ettevõtmiste tõttu pidevalt edasi lükatud. Viimati kirjutas Catton stsenaariumi Jane Austeni romaani ""Emma"" alusel sündinud samanimelisele filmile, mis jõudis kinodesse veebruaris.  Dmitri Gluhhovski""Metro 2033""Vene keeles 2005 (""Метро 2033"")eesti keeles 2014, tõlkinud Ülar Lauk510 lkTuumasõja järgne maailm Moskva metroos Kui kõige populaarsemaks uue sajandi vene kultuurifrantsiisiks võiks ehk pidada enam kui sajas riigis ekraanile jõudnud multikat ""Maša ja karu"", siis kirjanduses leidub sama kandepinnaga näiteid vähem, mis suudaks murda ka mänguasjapoe riiulile või jäähalli. Ilmselt võimsaim nähtus on Dmitri Gluhhovski ulmeromaan ""Metro 2033"", mis tõlgitud umbes neljakümnesse keelde, kasvanud eraldi sarjaks ja mängudeks ning tekitanud autorist sõltumatu fännikirjanduse laine.Dmitri Gluhhovski (sündinud 1979) pärineb Moskva intelligendiperest, üks vanaisa oli huumoriajakirja Krokodil karikaturist ja isa tegeles muuhulgas serbia luule tõlkimisega. Gluhhovski õppis prantsuse keele kallakuga koolis, lõpetas Jeruusalemma Ülikooli ning asus tööle ajakirjanikuna, kus jõudis olla ka Euronewsi ning Russia Today palgal ning sõitis ringi Putinit saatva pressikorpusega, korra tegi ta koguni otsereportaaži põhjapooluselt.Raamatu ""Metro 2033"" idee olevat Gluhhovski saanud juba kooli ajal ning esimesed tekstid kirjutas keskkoolis. Aastal 2002 pakkus Gluhhovski käsikirja mitmetele kirjastustele, kes kõik ära ütlesid ja nii avaldas ta kogu raamatu teksti hoopis internetis. Tekst hakkas tasapisi fänne leidma ning kui see lõpuks ilmus 2005 ka raamatuna, müüs 100 000 eksemplari suurune esimene tiraaž (mis Venemaal on märksa haruldasem kui võiks ehk riigi suurust arvestades arvata) lõpuni kolme kuuga. Edasine on juba märkimisväärne ükskõik millise riigi kontekstis ning ""Metro 2033"" on kasvanud raamatu asemel täiemõõtmeliseks frantsiisiks igasuguste edasiarendustoodetega, millest paljudel pole Gluhhovskiga enam mingit seost.""Metro 2033"" on postapokalüptiline ulmeromaan, mis kirjeldab peategelase Artjomi läbi tuumasõjajärgset maailma. 2013. aastal toimunud tuumasõja tagajärjel on Moskva inimesed varjunud linna suure metroosüsteemi lõpututesse käikudesse, kus on aastaks 2033 tekkinud düstoopiline ühiskond. Metroosüsteemi erinevate jaamade ümber koonduvad erineva iseloomuga rühmitused, mõned neist demokraatlikumad ja rahumeelsemad, teised võimu ja tulu teenimisele suunatud või hoopis kommunistlikud ja fašistlikud. Loomulikult erinevad rühmitused ka sõdivad omavahel, esineb mutante, hiidrotte, reetmist ja ohtrat allegooriat ning viiteid päriselule.2010. aastal tuli välja samanimeline edukas arvutimäng ning raamatule on ilmunud iseseisvad järjed ""Metro 2034"" ning ""Metro 2035"" (eesti keeles on ebaloogiliselt seni ilmunud ""2033"" ning ""2035"", vahepealne osa ""2034"" ilmub tänavu sügisel). Pikalt veninud filmiprojekt (MGM lõpuks loobus) on nüüd töös ning venelaste produtseeritud film peaks kinno jõudma 2022. aasta algul. "
err,26.10.2020 16:01,Välismaa,https://www.err.ee/1151585/suurias-hukkus-vene-ohulookides-78-turgi-toetatavat-massulist,Süürias hukkus Vene õhulöökides 78 Türgi toetatavat mässulist,"Õhurünnakutes, mille siht oli Idlibi provintsi Jabal Duwayili piirkonnas asuv Faylaq al-Shami rühmituse väljaõppelaager, sai haavata üle 90 inimese, lisas vabaühendus.Tegemist on ohvriterohkeima rünnakuga pärast relvarahu sõlmimist märtsis. Märtsis peatas Moskva ja Ankara sõlmitud relvarahu Süüria režiimi kuid kestnud pealetungi mässuliste viimasele tugipunktile Idlibile, mille käigus oli kodudest sunnitud põgenema ligi miljon inimest. Vaherahu on suures osas pidanud, hoolimata mõlema poole hootistest rünnakutest piirkonnas. Ankara-toetatavaid mässulisi  koondav Rahvuslik Vabastusrinne teatas, et Vene õhurünnakud tabasid üht nende positsiooni ja põhjustasid kaotusi, kuid ei täpsustanud ohvrite arvu. NLF-i kõneisik Sayf Raad ütles, et Vene lennukid ja režiimiväed ""rikuvad pidevalt Türgi-Vene kokkulepet ning ründavad sõjalisi positsioone, külasid ja linnu"".  "
err,07.01.2021 14:44,kultuur,https://kultuur.err.ee/1230616/err-i-kultuuriportaali-hakkab-juhtima-kaspar-viilup,ERR-i kultuuriportaali hakkab juhtima Kaspar Viilup,"Kaspar Viilup on sündinud Saaremaal ning huvi ajakirjanduse vastu tekkis juba gümnaasiumis. ERR-i kultuuriportaalis töötab ta alates 2015. aastast. Lisaks kultuuriportaalile töötab ta ""Aktuaalse kaamera"" kultuuriuudiste reporterina, on juhtinud Raadio 2-s saadet ""Garaaž"" ja olnud ETV2 telesaate ""PÖFF-i kaheksa ja pool"" toimetaja.ERR-i portaalide juht Urmet Kook ütles, et ERR tahab oma kultuuriportaali senisest veelgi mõjukamaks ja loetavamaks teha.""Kasparil on selle kohta selge visioon olemas. Üheks märksõnaks on ERR-i erinevates kanalites ja saadetes loodava kultuuri sisu veelgi mahukam veebis välja toomine, kaasautorite ringi laiendamine, kultuuriuudiste kõrval ka kultuuriprotsesside analüüsimine ja mõtestamine jne."" Kaspar Viilup lisas, et kultuuriportaal on aastatega leidnud oma koha Eesti kultuuriajakirjanduses, kuid nüüd tuleb seniseid väärtuseid veelgi tugevdada.""Üks võtmekoht on kindlasti ERR-is töötavate kultuurispetsialistide kaasamine, sest lisaks portaalidele töötab kümneid asjatundjaid tele- ja raadioprogrammides, kelle oskused ja teadmised aitavad kindlasti arendada ka kultuuriportaali,"" sõnas Viilup. "
err,29.11.2020 14:42,Eesti,https://www.err.ee/1184377/olukorrast-riigis-arutles-endiste-tippametnike-tulevikuvoimaluste-ule,"""Olukorrast riigis"" arutles endiste tippametnike tulevikuvõimaluste üle","Praegu nõunikuna Ukrainas töötav Perling teatas eelmisel nädalal, et toetab erakonnas Isamaa opositsioonilist rühmitust Parempoolsed ega välista, et kandideerib nendega koos järgmise aasta kohalikel valimistel.Karnau ja Tuule hinnangul oli üllatav Isamaa esimehe Helir-Valdor Seedri sel nädalal tehtud ootamatult jõuline kriitika Perlingu suunas ning samuti prokuratuuri eetikanõukogu otsus arutada Perlingu käitumist. Prokuratuur on seotud Isamaasse kuuluva ministri Raivo Aegi juhitud justiitsministeeriumiga.Karnau tõdes, et Perlingul on vaja veel mõnda aega jätkata prokuratuuri liikmena, et välja töötada staaž eripensioni saamiseks ning seepärast ei saa ta veel prokuratuurist ametlikult lahkuda. Prokurörid ei tohi erakonda kuuluda.Karnau hinnangul on see ebaeetiline, kui Perling ei soovi enam prokuratuuris uue juhi all töötada, aga ära ka ei lähe. ""Aga teistpidi - kas peab nii alandavalt temaga käituma?"" küsis ta.
										""Olukorrast riigis"" võttis luubi alla koroonavaktsiini ja Ida-Virumaa									Laiemalt on aga küsimus selles, mida teha endiste kõrgete jõuametnikega, kes ametist lahkuvad, rääkis Karnau ning tõi näiteks endise kaitsepolitsei peadirektori Jüri Pihli, kes pärast lühikest poliitilist karjääri asus tööle Vene kapitalile kuuluvasse firmasse.""Küsimus on, kuidas leida viisakas lahendus,"" märkis Karnau.Temaga haakus Tuul, kes küsis erinevaid näiteid tuues, kas kõrge riigiametnik või mõnel muul alal juhtival kohal tegutsenud inimene peavad poliitikasse minema oma plaanist pikalt ja avalikult ette teatades või päevapealt oma positsiooni muutes.""Meil jõuavad Euroopa mõistes üsna noored inimesed absoluutsesse tippu ja mis nad siis edasi teevad [, kui oma ametikohal lõpetavad]?"" küsis Tuul. Ta tõi näiteks ka president Kersti Kaljulaidi, kes on asunud püüdlema Majanduskoostöö- ja Arengu Organisatsiooni (OECD) juhi kohta.Karnau hinnangul on Perlingu juhtum tekitanud eetilise puntra, milles segunevad nii Perlingu käitumine kui teisalt ka prokuratuuri käitumine, kes võib hakata karistama oma endist juhti, kes liitub ühendusega, mis konkureerib justiitsministriga.Lisaks oli saates jutuks abielureferendum ning sellele vastukampaaniat tegema hakkav ühendus SALK, terviseameti tegevus ja maskikandmise nõuded, ministrite meediapädevus, Eesti mõjukate edetabel ning vangerdused valitsuses. "
err,03.01.2021 15:02,Suusahüpped,https://sport.err.ee/1226554/aigro-30-hulka-ei-joudnud-stochist-sai-uks-aegade-vanemaid-voitjaid,"Aigro 30 hulka ei jõudnud, Stochist sai üks aegade vanemaid võitjaid","Innsbrucki hüppemäel peeti lõppvõistlus 50 parema sportlase osavõtul duellidena. Kvalifikatsioonis 34. tulemuse kirja saanud Aigro läks esimeses voorus vastamisi päev varem 17. koha saanud kanadalase MacKenzie Boyd-Clowesiga.Kuigi proovivoorus oli Aigro (121,0 meetrit; 58,2 punkti) vastasest Boyd-Clowesist (113,0 m; 43,9 p) parem, siis põhivõistlusel eestlane kanadalase vastu ei saanud. Aigro õhulennu pikkuseks mõõdeti 111,5 meetrit, mis andis 100,2 punkti. Boyd-Clowes sai aga 123-meetrise hüppe eest 116,5 silma. Aigro ei pääsenud lõppvõistlusele ka viie ""õnneliku kaotaja"" hulgas.Innsbrucki etapi võitis poolakas Kamil Stoch, kes hüppas 127,5 ja 130,0 meetrit ning teenis 261,6 punkti. Ühtlasi sai temast 33 aasta ja 223 päeva vanuselt vanim Nelja hüppemäe turnee etapivõitja enam kui poole sajandi jooksul. Vaid austerlane Sepp Bradl oli veel vanem (1954. aastal Bischofshofenis 35 aastat ja 363 päeva ning 1953. aastal Innsbruckis 34 aastat ja 364 päeva).Stochile järgnesid pühapäeval sloveen Anze Lanisek (249,6 punkti) ja eelmise etapi Garmisch-Partenkirchenis võitnud kaasmaalane Dawid Kubacki (248,3).Pjedestaalikohast ei jäänud kaugele ka poolakas Piotr Zyla (246,2), jaapanlane Yukiya Sato (245,6), sakslane Markus Eisenbichler (245,0), jaapanlane Ryoyu Kobayashi (244,3) ja austerlane Stefan Kraft (243,5).Enne Innsbrucki etappi hüppeturneed juhtinud norralane Halvor Egner Granerud piirdus 15. (234,3) ja avaetapi parim Karl Geiger 16. kohaga (234,2).Oberstdorfis teise ja Garmisch-Partenkirchenis neljanda koha saanud Stoch tõusis ühtlasi 809,9 punktiga ka Nelja hüppemäe turnee liidriks. Enne viimast etappi Bischofshofenis on tema edu Kubacki ees 15,2 punkti. Granerud jääb Stochist 20,6 ja Geiger 24,7 punkti kaugusele. Aigro on 318,2 punktiga 42. "
err,14.04.2021 08:02,Jalgrattasport,https://sport.err.ee/1608176860/saksamaa-rattalegend-loobub-aasta-lopus-tippspordist,Saksamaa rattalegend loobub aasta lõpus tippspordist,"38-aastase Saksamaa sprinteri leping Iisraeli klubiga lõpeb 2022. aastaga ja siis on tema sõnul aeg eluga edasi minna, kirjutab Spordipartner.ee. ""Minu eesmärk on mitte istuda ratta selga, kui minu vanuse esimene number on neli. Kavatsen sellest kinni pidada,"" ütles Greipel Saksa telekanali Radsport News poolt tehtud dokumentaalfilmis. ""Ma ei tea, mis juhtub, kui mulle uut lepingut pakutakse, kuid arvan, et olen kommunikatsioonis väga hea ning kõik teavad, et mulle ei ole vaja lepingut pakkuda. Ma ei võtaks pakkumist vastu.""Karjääri vältel 156 võitu teeninud Greipel saavutas viimati esikoha 2019. aasta jaanuaris Gaboni velotuuril. Käimasoleval Türgi velotuuril on ta jõudnud kolmel korral esikuuikusse. Profisportlase karjääri järel kavatseb Greipel rattaspordiga seotuks jääda ja oma kogemusi noortele jagada. "
err,21.05.2020 09:19,Eesti,https://www.err.ee/1092454/politsei-asub-kahekordistunud-patrullide-arvu-koomale-tombama,Politsei asub kahekordistunud patrullide arvu koomale tõmbama,"Eriolukorra piirangutega seoses tõsteti Eestis patrullekipaažide tihedust, muu hulgas selleks, et kindlustada ja suunata inimesi täitma 2+2 reeglit. Eriolukorra lõppedes ja piirangute leevenedes vähendatakse patrullide arvu tavapärase suunas.""Kuigi eriolukord lõppes, jäid paljud piirangud endiselt kehtima. Kindlasti ei saa politsei tegevus 2+2 reegli täitmise jälgimisel olema samas mahus, kui see oli eriolukorra ajal. See kajastub ka patrullide arvus ning liigume järkjärgult tavapärase väljapaneku suunas,"" ütles PPA vanemkomissar Tago Trei ERR-ile.Trei rõhutas, et kui eriolukorra ajal pidi 2+2 reegli üle järelevalvet tegema politsei, siis 18. maist on valitsus piirangute täitmise jälgimise ülesande andnud terviseametile.""Terviseamet on teinud PPA-le ametiabi taotluse ning praegu käivad arutelud, kuidas PPA saab terviseametit piirangute tagamisel toetada,"" ütles Trei.Eriolukorra ajal oli tavapäraseid politsei väljakutseid küll vähem, aga väljakutsete koguarv oli suurem, kui tavapärasel ajal. Trei sõnul kasvas väljakutsete arv eelkõige 2+2 reegli täitmisega seotud kõnede tõttu, aga maikuus on need kõned oluliselt vähenenud. "
err,21.10.2020 20:10,Raadiouudised,https://www.err.ee/1149627/ene-mihkelsoni-kultuurimotestaja-preemia-laureaadid-on-tanavu-aivar-kull-ja-henry-koiv,Ene Mihkelsoni kultuurimõtestaja preemia laureaadid on tänavu Aivar Kull ja Henry Kõiv,"sünniaastapäeva ja ühtlasi kuulutatakse välja ka Tartu Kultuurkapitali Ene Mihkelsoni fondi kultuurimõtestaja preemia laureaat. Preemia eesmärk on tunnustada ja esile tõsta Eesti kultuurimeedias ilmunud silmapaistvaid kirjanduslikke töid, mis aidanud kaasa raamatukultuuri ja kirjandusliku loomingu väärtustamisele . Tänavu  läheb preemia jagamisele Aivar Kulli ja Henry Kõivu vahel.  Jane Saluorg "
err,14.08.2020 08:17,Muusika,https://kultuur.err.ee/1123957/mingo-rajandi-kvintetil-ilmus-debuutalbum-to-be,"Mingo Rajandi Kvintetil ilmus debüütalbum ""To Be!""","Albumi seitsmest loost kolm on eestikeelsed ja neli ingliskeelsed. Tekstide autorid on nii kaasaegsed poeedid Hollie MacNish ja Jan Kaus kui ka klassikud Debora Vaarandi, Fernando Pessoa, William Blake ja Janis Rainis. ""Kuna muusika on minu jaoks alati dialoog — kaasmuusikutega, publikuga, ümbritseva maailma ja ajaga, siis soovin oma albumi muusikat teiste inimestega jagada lootes, et nemad mulle omakorda midagi tagasi peegeldavad. Minu eesmärk pole oma veendumusi kellelegi peale suruda. Pigem soovin maailmaga jagada oma nägemust ja pakun välja võimaluse minuga kaasa mõelda,"" selgitas Rajandi.""Minu eluhoiak on olnud alati pigem teha, kui mitte teha; pigem katsetada ja põruda, kui üldse mitte julgeda. Seepärast on plaadi nimi seotud täiel rinnal olemise ja elamisega. Mängida just nende muusikutega on tohutu õnn ja privileeg. Need on inimesed, kes mind inspireerivad nii loomingus kui elus. Usalduse ja sõpruse pinnalt suudame koos luua ekstaatilisi rännakuid argimaailmast välja- ja ülespoole,"" lisas ta.14. augustil kell 20 toimub Tallinnas Philly Joe's jazziklubis ka digitaalselt ilmunud albumi esitluskontsert.Albumit saab kuulata Spotifys: "
err,24.12.2020 10:25,Arvamus,https://www.err.ee/1216900/puhad-pereringis-kas-ja-kuidas,Pühad pereringis – kas ja kuidas?,"Paistab, et ainus hea asi, mille kogu see koroonajama on endaga kaasa toonud, on see, et mõningatel juhtudel pakub ta üsna väärikaid vabandusi koosviibimistele üldse mitte minna. Kusjuures ei pea isegi otseselt valetama, et oled haige, saab ka lihtsalt seletada, et puutusin kokku kellegagi, kes puutus kokku kellegagi, kes… jne.Eesrindlikumates peredes võivad jõulud kogu täiega Zoomi kolida, nõnda et igaüks vaatab ise, kust oma verivorsti ja mandariini saab. Samas on tõenäoline, et mingeid hardaid istumisi peetakse endiselt ka (pool)pika laua taga.Nähtavasti esineb nii ühis- kui ka perekonnas viimasel ajal üsna palju maailmavaatelisi erimeelsusi ning peresuhete säilimise huvides on Müürilehe jõulutoimetus taas kokku tulnud ning koostanud detailse ülevaate teemadest, mida tasuks pidulauas tingimata vältida.MaskikandmisnõueKuna tüüpilises eesti pere-/sugukonnas on neil päevil üha enam maailmavaateliselt eriilmelisi isendeid, ei ole mingi üllatus, et mõned neist ei arva mitte ainult seda, et enim riivab nende inimõigusi kohustus avalikes siseruumides maski kanda, vaid statistiliselt võib iga kümne sugulase kohta leiduda ka (vähemalt) üks selline (nimetagem teda onu Endliks), kes teab täiesti kindlalt, et teaduslikult on tõestatud, et maskid on hoopis kahjulikud, hapnik ei jõua verre (ajju?) ja kokkuvõttes on kõigil maskikandjatel kõvasti madalam IQ kui temal, onu Endlil.Maskiküsimuse tõstatumisel paraku intelligentsest argumenteerimisest ja päris teadusuuringutele viitamisest abi ei ole, kõige tulemuslikumaks osutub tõenäoliselt hoopis lihtne teemavahetusstrateegia.
										Lutsar: piirangute jõustumise esmaspäevast tingis vajadus anda aega									Kusjuures, käiku võivad minna vabalt teemad, mida veel aasta-paari eest jõululauas iga hinna eest vältida tuli! Pakume käesolevaga mõned nn keskmise või nõrga ohtlikkusastmega jutupunktid: Brexit, Rail Baltic, Soros, Eesti metsad, Putin, sotside toetus, Eesti 200, Trump.Jüri RatasSee on märksõna, mille puhul liberaalsemate vaadetega perekonnaliikmeid võib pidada ohtlikumaks kui konservatiive.Nimelt on suguvõsa rahvuslikumalt meelestatud segmendil ilmselt Jüri Rattast üsnagi ükskõik, neid meie peaministri tegevus märgatavalt ei sega, aga mingit sellist poolehoidu nagu Mart Helme või Donald Trump ta neilt ammugi kuidagi välja ei pigista. Samavõrd ohutud kipuvad selles küsimuses olema noorema generatsiooni esindajad (kes muidugi niikuinii suurema osa ajast telefonis skrollivad).Niisiis tasub jälgida, millal umbes täpselt vanusevahemikus 30–45 paiknevad sugulased rohkem purju jääma hakkavad (ja noh, ka iseendal tasub väheke silma peal hoida), ja iroonilise tooniga esitatud märksõnade, nagu ""see valitsus"", ""meie Jüri"", ""Savisaare kool"" jne, ilmnemisele kohe reageerida, kusjuures abiks on siin täiesti lollikindel meede nimega ""lollimängimine"".Näiteks võib täiesti ilmsüüta ilmega küsida, mis Kristiina Ojulandist üldse saanud on. Või pärida hoopis, miks Marina Kaljurand Euroopa Parlamendi valimistel alati nii palju hääli saab!?Kui vajalikuks osutub konservatiivide eksitamine, tasub endist siseministrit ning praegust rahandusministrit suvalises lauses ""vendadeks Helmedeks"" nimetada, sest mingil põhjusel ei aja miski EKRE entusiastidel kopsu rohkem üle maksa. Järgnevas jauramises saad ise rahulikult hapukapsaste degusteerimisele keskenduda.
										Indrek Hirv: ühe luuletuse lugu									Nn abielureferendumSel teemal on potentsiaali inimesed laua ümber kõige vihasemaks ajada, sest see tekitab tugevaid tundeid sõltumata generatsioonist ja maailmavaatest.Kui õhtu on juba sealmaal, et hakkavad kostuma fraasid, nagu ""mul ei ole midagi homode vastu, aga abielu on ikka mehe ja…"", ""juba piiblis on kirjas, et…"", ""looduses ei ole sellist asja"" ja muidugi klassikaline ""AGA LAPSED!!!"", on kõige lihtsam konkreetselt püsti tõusta ja lahkuda. Igaks juhuks võiks mõni mitte väga läbinähtav vabandus olla küll enne valmis mõeldud, näiteks ""oi, mul jäi triikraud sisse"" või ""meenus, et pean majandusaasta aruande ära esitama"".Strateegia miinuseks on tõik, et Zoomi-jõululauas see ei tööta, küll aga aitavad näiteks fraasid ""kas te kuulete mind? hallo-oo?"", ""katkes ära vist…"" või vana hea vaigistamisnupp.Pensionireform""Helir-Valdor on oma töö teinud ja uue aasta alguses saab soovi korral igaüks pensionipõlveks kogutud säästud laiaks lüüa.""Kui mehed hakkavad üle laua süldikaussi ulatades arutama, mida nemad teisest sambast välja võetud rahaga peale hakkavad, tasub meeles ja ka silmas pidada, et siin enam midagi muuta ei saa, raha on n-ö vaba, Helir-Valdor on oma töö teinud ja uue aasta alguses saab soovi korral igaüks pensionipõlveks kogutud säästud laiaks lüüa (või noh, ""investeerida"").Siin võib aga osutuda õlekõrreks seesama Instagrami (või kus need noored käivadki…) skrolliv ja silmi pööritav noorsugu ning nendegi debatti kaasamine. Miks mitte küsida teismelistelt, kelleks nemad siis pärast kooli lõpetamist saada tahavad, kas influektseriks?Kui sellele järgneb veel üks silmapööritus ja veelgi vihasem telefoninäppimine (mis on äärmiselt tõenäoline), siis tasub uurida, mis (suhte)elu elab parajasti Brigitte Susanne Hunt ja, muidugi, kes kurat on Nublu.VaktsiiniteemadÕnneks paistab, et koroonaaeg on hobivaktsiiniskeptikute uskumusi veidike kõigutanud ja nii valjuhäälselt igal võimalusel enam autismi ja vaktsiinide seostest ei pajatata.Teisalt jälle nähtub päris tõsiusklike anti-vaxxer'ite puhul vastupidine tendents, kusjuures sel segmendil on ka üle keskmise suur oht kukkuda seletama, et koroonaviirust pole üldse olemaski, tegemist on lihtlabase vandenõuga jne.Lollile jutule tasub aga vastata samaväärselt lolli strateegiaga, milleks on – laulmapuhkemine! See, mida laulda, sõltub seltskonna eripäradest, suurema šokiefekti annab ilmselt Eesti hümn, aga ära ei tasuks unustada ka kristlikke jõululaule. Kui laudkonnas domineerivad n-ö lõuapoolikud, onu Heino ja/või ma-pole-rassist-aga-tüüpi isikud, võib asja ära ajada ka ""Õllepruulija"" või ""Tiigrikutsu"". "
err,07.01.2021 15:35,Premium liiga,https://sport.err.ee/1231756/ametlik-henrik-ojamaa-karjaar-jatkub-floras,Ametlik: Henrik Ojamaa karjäär jätkub Floras,"Henrik tuli esmakordselt Florasse trenni 2001. aastal ning 2007. aastal pääses meeste tasemel platsile esiliigas mänginud Flora duubelmeeskonna koosseisus. Veel samal aastal siirdus ta Derby County noorteakadeemiasse, kirjutab Flora kodulehekülg.Aastate jooksul on ta mänginud nii Austrias, Hollandis, Horvaatias, Norras, Saksamaal, Soomes, Suurbritannias, kui ka eelpool nimetatud Poolas. Senise klubikarjääri jooksul on Ojamaa löönud 244 kohtumises 29 väravat.Ründav äärepoolkaitsja tegi oma debüüdi A-koondises 25. mail 2012 sõpruskohtumises Horvaatia vastu. Peale seda on olnud Ojamaa ka pidevalt koondise nimekirjas. Oma esimese ja siiani ainsa rahvuskoondise värava lõi Ojamaa 30. mail 2018. aastal Leedu vastu. Kokku on Henrik Ojamaa esindanud Eesti esinduskoondist 44 korda.Flora spordidirektor Norbert Hurda sõnul toob Ojamaa liitumine kaasa olulist lisajõudu ründeliini juurde. ""Meil on hea meel, et Henrik Ojamaa on jõudnud ringiga koju tagasi. Henrik on füüsiliselt tugev ja tehniliselt meisterlik mängija, kes lisaks oskustele toob meeskonda rahvusvahelist kogemust.""""Mul on väga hea meel olla tagasi klubis, kust sai minu jalgpallikarjäär alguse. Viimased mängud Eesti liigas tegin 2007. aastal Flora duubli eest ja nüüd 14 aastat hiljem liitun esindusmeeskonnaga!"" lisas Ojamaa.""Flora on teinud aastatepikkust järjepidevat tööd ja liigub klubina õiges suunas – seda näitavad nii liiga tulemused kui ka järjest pikemad eurohooajad. Soovin omalt poolt anda panuse sellesse, et Flora jätkaks edukat esinemist Eestis ja teeksime ajaloolise sammu euroliiga alagrupiturniirile. Ootan juba väga treeningute ja hooaja algust!"" "
err,18.09.2020 12:33,Kirjandus,https://kultuur.err.ee/1136847/piret-lotman-raamatu-keelamine-muutis-selle-enamaks-kui-kirjandus,Piret Lotman: raamatu keelamine muutis selle enamaks kui kirjandus," ""Mind natuke üllatab, et see teema päevakorda on võetud, sest raamatute keelamisest ja põletamisest on palju räägitud, aga ilmselt on infoväli viimase kümne aastaga niivõrd muutunud, et tundub kummastav, et trükisõna või kujundid olid nii mõjuvõimsad, et nende vastu tuli minna kirve ja noaga,"" nentis Piret Lotman.""Ja just nimelt seda ongi siin tehtud, on kraabitud noaga köiteselgadelt maha Eesti Vabariigi vapp,"" tõi Lotman näite Juhan Liivi kogutud teoste põhjal. ""Miks siin oli Eesti Vabariigi vapp, sellepärast, et need raamatud kuulusid Eesti Vabariigi riigiraamatukogu arhiivikogusse."" Ta lisas, et kaasavõetud raamatutest ükski polnud nõukogude ajal keelatud sisu pärast, vaid vapi tõttu.Piret Lotmani sõnul oli vapi maha kraapimine kujundlik, sest terve Eesti Vabariik tuli eestlaste ajaloomälust välja kraapida. Samas muutis mahakraabitud vapp kujundi hoopis tugevamaks.""Sama juhtus keelatud raamatutega, nad jäid inimeste mällu alles ja muutusid enamaks kui kirjandus,"" sõnas Lotman. ""Minu kooliajal olid vähesed lugenud Kivikase ""Nimed marmortahvlil"", aga igaüks teadis seda raamatut, seda teost ihaldati.""""Sisu oli keelamisel aga siiski primaarne,"" märkis Piret Lotman. ""Kohe nõukogude võimu tulles keelati nõukogudevastane kirjandus. Aga mis asi on nõukogudevastane kirjandus? Taheti olla lojaalsed, aga käis üle jõu ja mõistuse.""Vaadake kraabitud vappidega raamatuid ja kogu intervjuud videost. "
err,12.10.2020 09:30,Eesti,https://www.err.ee/1145889/eesti-pohjapoolne-ala-on-uute-ortofotodega-kaetud,Eesti põhjapoolne ala on uute ortofotodega kaetud,"Ortofotode lahutusvõime jääb vahemikku 10–25 sentimeetrit, tiheasustusaladel on see suurem ja hajaasustuses väiksem.Sellise lahutusvõime juures on ortofotolt lisaks hoonetele ja teedele eristatavad väiksemad rajad, aiad, okas- ja lehtpuud, selgitas maa-amet.10-sentimeetrise ruumilise lahutusvõimega asulad: Tallinn, Tartu, Pärnu, Abja-Paluoja, Antsla, Elva, Karksi-Nuia, Kilingi-Nõmme, Kuressaare, Lihula, Otepää, Põltsamaa, Põlva, Pärnu-Jaagupi, Räpina, Suure-Jaani, Tootsi, Tõrva, Valga, Viljandi, Võhma, Võru ning Ruhnu saar.20-sentimeetrise ruumilise lahutusvõimega kevadine lehevaba lend katab Hiiumaa, Läänemaa, Raplamaa, läänepoolse osa Järvamaast ja suurema osa Harjumaast, lisaks Saaremaa rannikuala ning Loksa–Kunda–Sillamäe–Narva-Jõesuu ja Virtsu–Tõstamaa–Pärnu–Ikla vaheline rannikuala ning Muhu ja Kihnu saar.25-sentimeetrise ruumilise lahutusvõimega suvine lend katab Ida-Virumaa, Lääne-Virumaa, põhjapoolse osa Jõgevamaast, idapoolse osa Järva- ja Harjumaast, lisaks Elva–Otepää–Antsla piirkond kuni Eesti-Läti piirini.Ortofotode puhul on tegu töödeldud aerofotodega, mis kajastavad looduses esinenud olukorda ülelennu hetkel.Ortofotode aluseks olevad aeropildid ja kõrgusandmed on kogutud spetsiaalsete kaardistuslendude käigus, mida tehakse igal aastal poole Eestimaa kaupa – kordamööda Eesti põhja- ja lõunapoolne osa. Suuremate asulate ortofotod uuendatakse igal aastal. Kaardistuslennud toimuvad ilusa ilmaga kevadel ja varasuvel, mil maa on vabanenud lumikattest ja taimestikuga veel katmata. "
err,25.01.2021 16:03,Eesti,https://www.err.ee/1608085642/riigikogu-andis-kallasele-volitused-valitsuse-moodustamiseks,Riigikogu andis Kallasele volitused valitsuse moodustamiseks,"Kallasele valitsuse moodustamise volituste andmise poolt hääletas 70 saadikut ja vastu 30 saadikut. Isamaa saadik Üllar Saaremäe ei hääletanud.Reformierakonna ja Keskerakonna valitsuse poolt hääletas ka opositsioonis olev Sotsiaaldemokraatliku Erakonna fraktsioon.Koalitsioonilepingu allkirjastasid Kallas ja Keskerakonna esimees Jüri Ratas riigikogus esmaspäeva pärastlõunal enne istungit.Kallase valitsuses on lisaks peaministrile 14 ministrit, Reformi- ja Keskerakond saavad võrdselt seitse portfelli.President Kersti Kaljulaid nimetab uue valitsuse ametisse teisipäeva hommikul kell 8.44, ehk päikesetõusu ajal. Valitsuse ministrid annavad seejärel ametivande riigikogus kell 10.  Ülekande alguseni jäänud Ülekanne on lõppenudOTSEKopeeri HTML kood.Jaga 12   00:00 / 00:00LiveLaadimine   "
err,04.07.2020 16:15,Eesti,https://www.err.ee/1109373/ekre-kongressi-poliitiline-avaldus-eesti-vajab-rahvuskesksemat-majanduspoliitikat,EKRE kongressi poliitiline avaldus: Eesti vajab rahvuskesksemat majanduspoliitikat,"Kongress leiab avalduses, et koroonakriis on paljastanud globaliseerumise miinused ning tõstnud esile rahvusliku majanduse voorused.""Valutumalt elavad kriisi üle need riigid, kes ei ole lasknud neoliberalismi dogmadele toetudes välja surra elutähtsatel tööstustel ega sõltu odavast võõrtööjõust,"" märkis EKRE kongress.""Riik peab kriisist õppima ning lähtuma majanduspoliitika kujundamisel rohkemEesti rahvuslikest huvidest. Kui tahame jõuda järele Lääne-Euroopa riikideelatustasemele ja olla tulevikukriisideks paremini valmis, peame senisest enam soodustama kodumaisel kapitalil põhinevat ettevõtlust, langetama makse,kõrvaldama bürokraatlikke takistusi ning vähendama väliskapitali mõju. Sedakõike selleks, et majanduse võtmepositsioonid ei oleks mitte rahvusvahelistekorporatsioonide, vaid rahvusliku eliidi käes,"" lisas erakond.EKRE hinnangul tuleks vähendada ka Eesti majanduse sõltuvust odavast tööjõust, sest viimane pidurdab majanduse arengut ja hoiab palgad all, sundides samas kohalikke liikuma rikkamatesse riikidesse tööle.""Selline majandusmudel ei ole meie erakonnale vastuvõetav – me ei lase Eesti rahvast oma põlisel maal välja vahetada! Riigi eesmärk peab olema Eesti inimestele kõrgema elustandardi ja hea sissetuleku tagamine siin, mitte välismaal. Majanduspoliitika muutmine rahvuskesksemaks loob selleks vajalikud eeldused.""EKRE kongressi poliitiline avaldus täismahus:Eesti vajab rahvusliku majanduse taassündi!
										Martin Helme: partei kuvandit saab pisut muuta ka nii, et senised valijad ei kao									Eesti Konservatiivse Rahvaerakonna kongress leiab, et terendava majanduslanguse ületamiseks ja lääneriikide elatustasemele järele jõudmiseks vajab Eesti rahvuskesksemat majanduspoliitikat.2020. aastal on Eesti inimeste elatustase jätkuvalt alla Euroopa Liidu keskmise ning maailm seisab silmitsi viimase saja aasta rängima majanduskriisiga. On positiivne, et valitsus on kriisi pehmendamiseks langetanud makse ja süstib majandusse sadu miljoneid lisaraha – nii on praeguse koalitsiooni majanduspoliitika tunduvalt asjatundlikum kui eelmise kriisi aegne rumal ja lühinägelik lähenemine, mille tulemusel tabas Eestit 2009. aasta masu ajal rängim majanduslangus Euroopas. See tõi kaasa meie inimeste massilise väljarände ning tekitas järgnevatel aastatel tööjõukriisi, mida nüüd üritatakse lahendada odavtööjõuga slaavi riikidest.Samas julgustame valitsust kodumaise majanduse ülesehitamisega jätkama –koroonakriis on paljastanud globaliseerumise miinused ning tõstnud esilerahvusliku majanduse voorused. Valutumalt elavad kriisi üle need riigid, kes ei ole lasknud neoliberalismi dogmadele toetudes välja surra elutähtsateltööstustel ega sõltu odavast võõrtööjõust.Riik peab kriisist õppima ning lähtuma majanduspoliitika kujundamisel rohkem Eesti rahvuslikest huvidest. Kui tahame jõuda järele Lääne-Euroopa riikide elatustasemele ja olla tulevikukriisideks paremini valmis, peame senisest enam soodustama kodumaisel kapitalil põhinevat ettevõtlust, langetama makse, kõrvaldama bürokraatlikke takistusi ning vähendama väliskapitali mõju. Seda kõike selleks, et majanduse võtmepositsioonid ei oleks mitte rahvusvaheliste korporatsioonide, vaid rahvusliku eliidi käes.Peame vähendama ka Eesti majanduse sõltuvust odavast tööjõust. Odava immigranttööjõu kasutamine pidurdab majanduse arengut ja hoiab palgad all, mille tulemusel lahkub aina rohkem põlisrahvast rikkamatesse riikidesse, asemele tuleb aga odav tööjõud piiri tagant.Selline majandusmudel ei ole meie erakonnale vastuvõetav – me ei lase eesti rahvast oma põlisel maal välja vahetada! Riigi eesmärk peab olema Eesti inimestele kõrgema elustandardi ja hea sissetuleku tagamine siin, mitte välismaal. Majanduspoliitika muutmine rahvuskesksemaks loob selleks vajalikud eeldused. "
err,12.06.2020 09:57,Arhitektuur,https://kultuur.err.ee/1101444/eesti-arhitektide-liidu-presidendiks-valiti-andro-mand,Eesti arhitektide liidu presidendiks valiti Andro Mänd,"Andro Mänd oli ainus kandidaat Eesti arhitektide liidu presidendi kohale ning ERR-ile antud intervjuus kinnitas ta, et tegu on tänamatu ametiga. ""Keegi ei ole kunagi su tööga rahul, ei sinu organisatsiooni liikmed, poliitikud ega ka avalik üldsus,"" sõnas ta ja mainis, et kuna ta varem oli EAL-i asepresident, siis on pooleli mitmed projektid, millega ta soovib jätkata.""Liidu üks eesmärke on laiendada kliimapoliitika pilti, kui seni oleme Eestis keskendunud hoonete energiatõhususe saavutamisele, mis on ka ääretult oluline, aga see on suurest pildist ainult üks väike tükike,"" tõdes ta ja mainis, et kui ehitad energiatõhusa maja kuskile valglinnastunud piirdkonda ja pendeldad samal ajal autoga linna vahet, siis sa nullid selle ära.""Enamasti ühiskond meie tegevustest nii palju ei tea, sest me suudame seda asja suunata ja nõu anda juba enne, kui protsessid hapuks lähevad,"" kinnitas ta ja tõi välja, et enamasti, kui nende teemad jõuavad meediasse, siis on probleem juba üleval. ""Ilmselt meist ongi ühiskonda jäänud kuvand, et me oleme nagu haukuvad koerad, kellele midagi ei meeldi ning õiendavad igal pool.""""Õnneks on Tallinn viimaste aastakümnete jooksul tihenenud, aga kui me võrdleme end teiste Euroopa linnadega, siis me oleme endiselt üsna auklik,"" selgitas ta ja rõhutas, et linnu tuleb tihendada, eriti olukorras, kus rahvaarv väheneb. ""Tõsi, mitte Tallinnas, aga kõik ülejäänud Eesti linnad peaksid hakkama teadlikult planeerima oma linnade kokkutõmbamist, Valga on ideaalne näide, kus poliitilisel tasandil on seda probleemi teadvustatud ja sellega tegeletakse.""
										Galeriid. Selgusid arhitektide liidu aastapreemiate nominendid									Männi meelest on see hea, et arhitektid keskenduvad hoonete energiatõhusaks muutmisele, kuid tulevikus peaks kliimapoliitikaga tegelema laiemalt. Teine probleem, mida Mänd lahendama hakkab, on vanemaealistega mittearvestav arhitektuur ning linnapilt.""Ühiskond paraku vananeb ja aasta alguses avaldatud statistika järgi on Tallinna pensionäridest seitsmel protsendil juba praegu probleeme oma kodus liikumisega või kodust välja liikumisega,"" rääkis Mänd ""Aktuaalsele kaamerale"".Mitmes nõukogude ajal ehitatud hoones tuleb inimesel liftini pääsemiseks ikkagi treppi kasutada. Tulevikus võiks selliseid lahendusi kindlasti vältida, arvab Mänd. Aga mitte vaid halvasti projekteeritud majad pole vanematele inimestele katsumuseks.""Kas või see, et sul pole piisavalt pargipinke tänavate ääres, sest paljudel inimestel on probleem kõndida pikki vahemaid ja eks tuleb hakata lihtsalt tegelema lahendustega, mis võimaldavad kohandada meie elamufondi, et inimesed ei jääks oma koju vangi,"" lisas ta.Mänd on töötanud arhitektuuribüroodes 3+1, Kavakava, Salto ja Hoov ning osalenud mitmete märgiliste hoonete projekteerimises nagu näiteks Tartu Ülikooli Narva kolledži, Tallinna linnateatri laiendus ning Viljandi, Rapla ja Tabasalu riigigümnaasium. Ta on lõpetanud Eesti Kunstiakadeemia arhitektuuri ja linnaplaneerimise eriala ning alates 2018. aastast olnud Eesti Arhitektide Liidu asepresident.Oma plaanide elluviimiseks on Männil aega kaks aastat. Eesti arhitektide liidu eelmine president Katrin Koov oli ametis neli aastat ehk kaks järjestikkust ametiaega. "
err,24.06.2020 09:19,Muusika,https://menu.err.ee/1105447/edetabel-vikerraadio-kuulajad-valisid-sajandi-parimaks-tantsulooks-fixi-jaanipaeva,"Edetabel: Vikerraadio kuulajad valisid sajandi parimaks tantsulooks Fixi ""Jaanipäeva""","Üleskutse peale saadeti toimetusse üle 700 laulu ning seejärel said kuulajad sajale enim mainitud laulule oma hääle anda. Iga hääletaja sai saja laulu seast valida kümme kõige lemmikumat lugu. Kokku anti lauludele 30 337 häält.Üle tuhande hääle pälvisid Fixi ""Jaanipäev"" (1281 häält, viis Vello Toomemets, sõnad Hando Runnel) ja Jaak Joala ""Suveöö"" (1249 häält, viis Arne Oit, sõnad Heldur Karmo), kolmandale kohale jõudis napilt alla tuhande häälega Georg Otsa esitatud ""Saaremaa valss"" (949 häält, viis Raimond Valgre, sõnad Debora Vaarandi), neljanda koha pälvis Juhan Uppini esituses ""Ukuaru valss"" (831 häält, viis Arvo Pärt) ja viienda kohta Curly Stringsi ""Kaugel külas"" (738 häält, viis Eeva Talsi, sõnad Kristiina Ehin).Top 100 laulude esitajad ja pealkirjad:1. Fix ""Jaanipäev""2. Jaak Joala ""Suveöö""3. Georg Ots ""Saaremaa valss""4. Juhan Uppin ""Ukuaru valss""5. Curly Strings ""Kaugel külas""6. ER meeskvartett ""Rohelised niidud""7. Liisi Koikson ja Marko Matvere ""Tuulevaiksel ööl""8. Metsatöll  ""Oma laulu ei leia ma üles""9. Code One ""Sellest saab meie suvi""10. Artur Rinne ""Mets mühiseb""11. Anne Veski ""Hea tuju laul""12. Ants Eskola ""Viljandi paadimees""13. Boris Lehtlaan ""Ma tahaksin kodus olla""14. Kukerpillid ""Merepidu""15. 2 Quick Start ""Neiu mustas kleidis""16. Fix ""Tsirkus""17. Ivo Linna ""Suvi""18. Folkmill ""Madis Mäekalle valss""19. Karavan ""Pärlipüüdja""20. Mati Nuude ja Apelsin ""Suveöö""21. Ahti Nurmis ""Sel ööl sind ma ootan""22. Code One ""On küll hilja""23. Uno Loop ""Mis värvi on armastus""24. Ivo Linna ""Julge laul""25. Apelsin ""Aeg ei peatu""26. Ardo Juhkov ""Ma siia jääks""27. Fix ""Pardike ja mooniõis""28. Kadri Jäätma ja Lauri Nebel ""Kui on meri hülgehall""29. Jaan Tätte ja Marko Matvere ""Silveri laul""30. Apelsin ""Matkalaul""31. Kukerpillid ""Veel kord""32. Gunnar Graps ""Valgus""33. Nublu ""Für Oksana""34. Jaak Joala ""Tüdruk""35. Terminaator ""Juulikuu lumi""36. Uno Loop ""Kui käes on jaanipäev""37. Vennaskond ""Pille-Riin""38. Villi Veskimäe ""Hulkuri valss""39. Paradoks ""Ära möödu must lähedalt""40. Üllar Jörberg ""Kutse tantsule""41. Jaak Joala ""Öö Chicagos""42. Untsakad ""Metsavendade laul""43. Koit Toome ja Getter Jaani ""Valged ööd""44. Vitamiin ja Raul Sepper ""Linda""45. Ultima Thule ""Liivimaa pastoraal""46. The Tuberkuloited ""Lilleke rohus""47. Karl-Erik Taukar ""Seitsme tuule poole""48. Anne Veski  ""Jätke võtmed väljapoole""49. Singer Vinger ""Ära jahtu""50. Ummamuudu ""Kõnõtraat""51. Orelipoiss ""Valss""52. Marju Länik ""Karikakar""53. Ruja ""Eile nägin ma Eestimaad""54. Toomas Jõesaar ""Urjala jaaniöö""55. Mati Nuude ""Jambalaya""56. Nemo ""Petlik õnn""57. Mahavok ""Mägede hääl""58. Monitor ""Ootan tuult""59. 2 Quick Start  ""Naerata (remix)""60. Uno Kaupmees ja Krõll ""Ärge unustage valssi""61. Vennaskond ""Disko""62. Kukerpillid ""Kihnu neiu""63. Inga ja Lumevärv ""Milline päev""64. Kollane allveelaev G ""Las jääd kõik, mis hea""65. Smilers ""Mojito""66. Laine ""Hoogsas rütmis""67. Trad. Attack! ""Pass-pass""68. Caater ja Mari-Liis ""Teine dimensioon""69. Tanel Padar & The Sun ""Võta aega""70. Justament ""Kaua sa kannatad kurbade naeru""71. JMKE ""Tere, perestroika!""72. Radar ""Besame mucho""73. Vello Orumets ""Miniseelik""74. Nancy ""Hellalt hoia mind""75. Tõnis Mägi ""Veenus""76. Kolumbus Kris ""Elage kaua""77. Vitamiin ""Tiigrikutsu""78. PS Troika ""Põdrakasvataja laul""79. Best B4 ""Ma armastan luuserit""80. Ele ja Kaja Kõlar ""Tulen saarelt""81. Silvi Vrait ""Olla võib""82. Tiiu Varik ""Quando, quando, quando""83. Lenna ""Rapunzel""84. Nexus ""Nii kuum""85. Kalmer Tennosaar ""Karulaane jenka""86. Justament ""Kaugelt maalt""87. Meie mees ""Sinine vilkur""88. Marten Kuningas ja HU? ""Areen""89. Unistuste bänd 2013 ""Tahan oma raha tagasi""90. Tarmo Pihlap ""Alpi lauluke""91. Raul Sepper ""Sein on ees""92. Modern Fox ""Rikas ja vaene""93. Heidy Tamme ""Tantsulaul""94. Modern Fox ""Paula, sul on poisipea""95. Kuldne trio ""Kurgid sulle, raha mulle""96. Kuldne trio ""Kes ei tööta, see ei söö""97. Maarja-Liis ""Kohtumine""98. Koit Toome ""Nädalalõpp""99. Tõnis Mägi ""Peegel""100. Laine ""Kuldsed lindid""Jaaniõhtu top 100 on Vikerraadios taas eetris kolmapäeval, 24. juunil kell 12. Saadet juhib Jaan Elgula. "
err,01.05.2021 11:05,Muusika,https://kultuur.err.ee/1608197851/lhv-uue-heliloomingu-preemia-au-tasu-palvis-rasmus-puuri-heliteos,LHV uue heliloomingu preemia Au-tasu pälvis Rasmus Puuri heliteos,"""Au-tasu kandidaatide nimekiri oli äärmiselt mitmekesine ja põnev, sisaldades endas tõsiselt palju huvitavaid ja häid teoseid. Mulle jäi silma üldine tendents pürgida ilu, mõtestatuse, hingestatuse ja harmoonia poole ning kui me võtame kaasaegset kunsti kui teatavas mõttes ühiskonna peeglit, siis räägib see meie kohta üsnagi palju,"" tunnistas dirigent ja žüriiliige Kristiina Poska.Kuigi konkurents oli tihe, selgus võitja siiski väga üksmeelselt. ""Rasmus Puuri ""Viiulikontserdi"" puhul on tegemist äärmiselt sügavamõõtmelise teosega, mis on meisterlik nii oma viiuli- kui orkestrikäsitluselt, tugeva dramaturgia- ja vormitunnetusega ning mis ehk isegi kõige tähtsam – selge kvaliteediga puudutada meid sügavuti ning endaga jäägitult kaasa viia,"" lisas Poska.""Me võime olla tõsiselt uhked oma sellise äärmiselt potentsiaalika noore helilooja üle ning tema viiulikontserdi puhul on tegemist teosega, mis vääriks tähelepanu kahtlemata ka rahvusvahelisel tasandil.""
										Nyyd-muusika. LHV Au-tasu 2021. Rasmus Puur - Viiulikontsert									Teine žüriiliige Kerri Kotta lisas, et ""Viiulikontsert"" on tunnistus muljetavaldavast arengust, mille Rasmus Puur on heliloojana läbi teinud. ""Teos on psühholoogiliselt tundlik, väljendusvahenditelt rikkalik ja mitmeplaaniline ning vormiliselt monumentaalne. Viiulikontserdiga on Rasmus Puur astunud esimese sammu eesti sümfoonilise muusika väljapaistvate loojate hulka.""Tänavu osales konkursil rekordiliselt 52 teost 42 heliloojalt. Kandidaate esitasid nii üksikisikud, muusikakollektiivid kui ka muusikaorganisatsioonid. 52 teosest valiti välja 10 nominenti.Konkursi žüriisse kuulusid Tiia Teder (žürii esinaine, Klassikaraadio), Helena Tulve (Eesti Muusika Päevad, Eesti heliloojate liit), Kerri Kotta (Eesti muusikateaduse selts), Iris Oja (metsosopran) ja Kristiina Poska (dirigent).LHV Au-tasu eesmärk on väärtustada aktiivseid heliloojaid ja tuua esile rahvusvahelist kõlapinda vääriv uus helitöö. Tänavu suurenes senine auhinnafond 1000 euro võrra. Laureaat pälvib 6000-eurose stipendiumi ning klaasikunstnik Mare Saare taiese. Preemia üleandmine toimus reedel ERSO ja EFK virtuaalsel ühiskontserdil festivali Eesti ja Balti Muusika Päevad 2021 raames.Varasematel aastatel on Au-tasu pälvinud Liisa Hirsch, Toivo Tulev, Erkki-Sven Tüür, Helena Tulve ning Märt-Matis Lill. "
err,14.09.2020 18:40,Raadiouudised,https://www.err.ee/1134943/paevakaja-14-09-2020-18-00-00,Päevakaja (14.09.2020 18:00:00),
err,19.10.2020 10:49,Välismaa,https://www.err.ee/1148740/kell-14-05-valistunnis-euroopa-ulemkogu-otsused,"Kell 14.05 ""Välistunnis"": Euroopa ülemkogu otsused",Saatekülalised on riigikantselei Euroopa Liidu asjade direktor Klen Jäärats ja Eesti Välispoliitika Instituudi teadur Piret Kuusik. Saatejuht on Evelyn Kaldoja. 
err,16.05.2020 08:13,Eesti,https://www.err.ee/1090446/mopeedautode-arv-eestis-on-viie-aastaga-viiekordistunud,Mopeedautode arv Eestis on viie aastaga viiekordistunud,"Maanteeameti andmetel oli Eestis aprilli lõpu seisuga registreeritud 1610 mopeedautot. Möödunud aasta lõpul oli neid 18 võrra vähem ehk 1592. 2018. aastast on mopeedautode hulk kasvanud 28,4 protsendi võrra. Ning alates 2015. aastast on mopeedautode arv teinud pea viiekordse kasvu.Esimene mopeedauto registreeriti Eestis 2006. aastal ning kolm aastat hiljem oli neid riigis kokku vaid 15.Möödunud aastal juhtus 1411 inimkannatanuga liiklusõnnetust, millest seitse ehk 0,5 protsenti oli mopeedautoga. Sel aastal on registreeritud vaid üks mopeedautoga juhtunud inimkannatanuga liiklusõnnetus.Politsei- ja piirivalveameti Põhja prefektuuri korrakaitsebüroo liiklusjärelevalvekeskuse patrullitalituse juht Varmo Rein ütles ERR-ile, et võrreldes mootorrataste ja jalgratastega, ei jää mopeedautod õnnetuste arvu poolest kuidagi silma.
										Eesti teedel sõitvatel mopeedautodel pole ülevaatuse kohustust									Kui inimene on sündinud enne 1993. aastat, ei pea ta mopeedauto juhtimiseks juhiluba omama, ütles Rein. Noorematel juhtidel on vaja AM-kategooria mootorsõiduki (rollerid, mopeedid) juhtimisõigust.""Kui arst pole vanemale inimesele enam väljastanud tõendit, mis lubab sõidukit juhtida, siis on sel järelikult põhjus. Seega võivad säärased mopeedautodega sõitvad vanemad inimesed liikluses ohtlikke olukordi tekitada,"" ütles Rein ja lisas, et seesugustel õnnetustel võivad olla rasked tagajärjed.Rein ütles, et mopeedautodega sõidavad tihtipeale ka kolmandatest riikidest tulnud inimesed, kellel pole Eestis ja Euroopas aktsepteeritavaid juhilube.Lisaks ei pea mopeedautodega läbima perioodilist tehnoülevaatust.""Isiklikult arvan, et ülevaatuses käimine võiks sõidukite puhul olla kohustuslik. Inimene on ju nii laisk kui tal lastakse olla. Mopeedautod on tavaliste autodega suhteliselt sarnased. Ja tavalised autod, mis pole käinud tehnoülevaatuses, on tihti kehvas seisukorras,"" ütles Rein.Mopeedautode maksimaalne kiirus on 45 km/h ja sõidukite tühimass ei tohi olla rohkem kui 350 kilogrammi. "
err,29.05.2020 09:10,Uudised,https://menu.err.ee/1096025/lady-gaga-avaldas-uue-albumi-chromatica,"Lady Gaga avaldas uue albumi ""Chromatica""","Albumilt olid juba ilmunud singlid ""Stupid Love"", ""Rain on Me"" koos Ariana Grandega ja ""Sour Candy"", kus teeb kaasa k-popi ansambel BLACKPINK. Teiste hulgas teevad albumil kaasa ka Elton John ja Skrillex, vahendab Pitchfork.""Chromatica"" pidi alguses ilmuma 10. aprillil, kuid selle ilmumine lükkus COVID-19 tõttu edasi. ""Praegune aeg on meie kõigi jaoks heitlik ja hirmus, ning kuigi ma usun, et kunst on üks võimsamaid asju, mida me saame rõõmu jagamiseks ja üksteise hingehaavade parandamiseks teha, ei tundu õige albumil kogu selle globaalse pandeemia taustal praegu välja anda,"" selgitas ta tollal. "
err,13.05.2020 16:00,Välismaa,https://www.err.ee/1089273/soome-enimlevinud-kasimuugiravimiks-on-nikotiin,Soome enimlevinud käsimüügiravimiks on nikotiin,"Eelmisel aastal ületas sõltuvust tekitava nikotiini kui ravimi müük 61 miljonit eurot, mis tähendab, et iga soomlane - imikust vanurini - kulutas nikotiiniasendustoodetele keskmiselt 11 eurot aastas. 2000. aastal oli nikotiini sisaldavate preparaatide müügimaht 9 miljonit eurot, 2007. aastal 25 miljonit.See on ainus ravipreparaat, mida tohib müüa ka mujal kui apteekides. Selliste toodete müüki hakati apteekide kõrval lubama ka toidupoodides juba 2005. aastal, kui peaminster oli Matti Vanhanen. Ravimireformi seda osa põhjendati just väitega, et nikotiiniteraapia aitab inimestel suitsetamisest loobuda.Ehkki nikotiinipreparaatide müük on viimase 15 aastaga kolmekordistunud, ei ole see vähendanud suitsetamist oodatud määras, tõdeb Yle.Samas on uus toode sarnaselt varasemale tubakale tekitanud mõnedes tarbijates sõltuvust, Soome uuringute kohaselt on umbes üks protsent nikotiinasendusravimite tarvitajatest sõltuvuses.
										Turule on jõudnud sigarettide mentoolikeelust mööda hiiliv lahendus									Kuigi turul on ka teisi suitsetamisest loobuda aitavaid ravimeid, on nikotiinipreparaadid neist kõige populaarsemad. Näiteks võrreldes retseptiravimiga varekliin müüakse nikotiinipreparaate 23 korda rohkem.Ning ehkki nikotiiniasendajad käivad ravimiseaduse alla, peab ainult ühte neist konsultatsiooni võimaöldavates apteekides müüma. Kauplustes ja kioskites müüdavad nikotiinitooted on aga erinevat tubakast paigutatud väga nähtavatele kohtadele. Samuti on nende käibemaks 10 protsenti, samas kui tubakatoodetel on see 24 protsenti.Kui varasemalt osteti nikotiiniasendusena peamiselt seda sisaldavat närimiskummi, siis nüüd on tõusnud uueks menukiks nikotiini sisaldavad imemispadjakesed, märgib Yle. Need sisaldavad 2-4 milligrammi nikotiini grammi kohta, samas kui tavaliste sigarettide nikotoonisisaldus jääb 2 ja 15 milligrammi vahele.Nüüd on hakanud aga Soome võimudele muret tegema naaberriikides müüdavad nikotiinipadjakesed, mis sisaldavad tavaliselt kuni 50 milligrammi nikotiini, aga saadaval on ka märksa kangemaid - üle 100- ja isegi üle 200-milligrammise nikotiinisisaldusega imemispadjakesi. "
err,15.02.2021 14:23,Eesti,https://www.err.ee/1608110134/pankrotihaldurid-muuvad-200-000-euro-eest-vaino-pentuse-volga,Pankrotihaldurid müüvad 200 000 euro eest Väino Pentuse võlga,"Pankrotistunud Autorollo omanik Väino Pentus on süüdi mõistetud ettevõtte maksejõuetuse tekitamises, maksevõime olulises vähendamises ja püsiva maksejõuetuse süvendamises, raamatupidamiskohustuse rikkumises, võltsdokumendi kasutamises ja omastamises.Autorollo pankrotimenetlus lõppes 2012. aastal ning toona jättis Pentus maksmata 317 640 eurot. 2017. aastal jättis kohus Pentuse pankrotimenetluses täitmata jäänud kohustustest vabastamata.3. veebruari seisuga on sissenõudjale laekunud summa 1465 eurot.Pankrotihaldurid müüvad hetkel nõudest osa, müümata jääva nõude suurus on 27 640 eurot.Autorollo pankrot kuulutati välja 2011 aastal.2016. aastal tunnistas kohus Väino Pentuse süüdi Autorollo maksejõuetuse tekitamises, raamatupidamiskohustuse rikkumises, võltsdokumendi kasutamises ja omastamises ning karistas teda tingimisi kahe aasta pikkuse vangistusega kolmeaastase katseajaga.Koos Pentusega oli kohtu all ka temalt raskustesse sattunud Autorollo juhtimise üle võtnud advokaat Siim Roode. Kohus mõistis Roodele liitkaristuseks rahalise karistuse 500 päevamäära ulatuses ehk 12 740 eurot. Ühtlasi kohaldas ringkonnakohus Roode suhtes lisakaristusena ettevõtluskeelu neljaks aastaks. "
err,19.05.2020 10:52,Eesti,https://www.err.ee/1091534/tallinna-ulikool-asub-reedel-uue-rektori-valimist-arutama,Tallinna ülikool asub reedel uue rektori valimist arutama,"Kuna Land asub TalTechi tööle 1. septembril, aga tema ametiaeg TLÜ rektorina lõpeb ametlikult alles 14. mail 2021, peab Tallinna ülikooli nõukogu põhikirja kohaselt valima rektori kohusetäitja ning sellele järgnevalt rektori valimise toimkonna.Tallinna ülikooli nõukogu aseesimees Edith Sepp ütles ERR-ile, et uue rektori valimisega seotud protsess algab reedel, kui kooli nõukogu digitaalselt kokku saab.""Peame otsustama rektori kohusetäitja asjus ja võimalikke rektorikandidaate samuti arutama,"" ütles Sepp, lisades, et Landi asumine TalTechi tekitab väikese augu protsessis, mis aga suurt probleemi ei tekita.""Kuna ta (Tiit Land - toim.) töötab rektorina kuni 1. septembrini, siis peame need otsused tegema veidi varem. Meil oli plaan, et kui ta osutub valituks, siis hakkame asja arutama 22. mail. Ja nii läkski,"" lisas Sepp.
										Tallinna Ülikooli rektori kohusetäitjaks saab Priit Reiska									Võimalike kandidaatide osas Sepp veel kedagi välja tuua ei osanud, aga ütles, et tema eelistuseks oleks keegi, kes kuulub juba praegu kooli rektoraati, sest rektoraadis olevad inimesed on kursis kooli igapäevaste toimetustega.Tallinna ülikooli rektoraati kuuluvad rektor Tiit Land, teadusprorektor Katrin Niglas, õppeprorektor Priit Reiska, arendusprorektor loometegevuse ja koostöösuhete alal Andres Jõesaar, jätkusuutliku arengu prorektor Helen Sooväli-Sepping ja finantsjuht Kurmet Ojamaa.Landi sõnul sai rektorile kandideerimiseks määravaks see, et tema praegune ametiaeg Tallinna ülikoolis hakkab lõppema ja sügisel oli koolis niigi planeeritud uue rektori valimised.""Mulle tehti ettepanek kandideerida ja ma kaalusin seda väga tõsiselt. Määravaks sai see, et minu praegune ametiaeg hakkab Tallinna ülikoolis lõppema, kus algavad ka sügisel rektori valimised. Ja võib-olla ongi rahulikum aeg valida uut rektorit,"" ütles Land esmaspäeval ""Aktuaalses kaameras"".ERR-i uudisteportaal kirjutas märtsis, et Landi hinnangul ei tohiks tema varasem lahkumine sassi lüüa tavapärast rektori valimist TLÜ-s.""Kuna see aeg on ainult kaheksa ja pool kuud, siis valimistsükkel jääb suure tõenäosusega samaks. Rektori valimise toimkond, tuleb välja kuulutada hiljemalt juba kuus kuud enne rektori ametiaja lõpuni. Valimised ise peavad toimuma kolm kuud enne rektori ametiaja lõppu, ehk siis sügisel algavad ettevalmistused rektorivalimiseks Tallinna ülikoolis. Protsess läheb käima, nii et ajaliselt Tallinna ülikoolis midagi ei muutuks,"" ütles ta. "
err,28.09.2020 17:43,Eesti,https://www.err.ee/1140585/politsei-tuvastas-paides-seitse-ebaseaduslikult-tootanud-valismaalast,Politsei tuvastas Paides seitse ebaseaduslikult töötanud välismaalast,"Politseinikud kontrollisid eelmisel nädalal Paide, Rapla, Läänemaa ja Pärnumaa ettevõtetes töötavate välismaalaste Eestis viibimise ja töötamise seaduslikku alust.Lääne prefektuuri piiri- ja migratsioonijärelevalvetalituse juhi Margo Petersi sõnul kontrollisid politseinikud nädala jooksul nelja maakonna ettevõtetes töötavaid inimesi, keda oli üle 120, neist välismaalasi 18.Paides tuvastati kontrolli käigus seitse seadusliku aluseta Eestis töötanud välismaalast. Raplas, Läänemaal ja Pärnumaal politsei rikkumisi ei tuvastanud.""Seitsmel Paides töötaval Ukraina kodanikul oli küll kehtiv seaduslik alus Eestis viibimiseks, kuid paraku ei olnud korrektselt registreeritud nende töötamine,"" ütles Peters.""Ettevõte oli küll politsei- ja piirivalveametile esitanud taotlused välismaalaste Eestis töötamise registreerimiseks, kuid luba ei olnud PPA-lt veel saanud. Siinkohal tuletame meelde, et enne registreerimisele kinnituse saamist ei tohi isik töötamist alustada,"" lisas ta.Petersi sõnul võib vastavalt välismaalaste seadusele Eestis lühiajaliselt töötada välismaalane, kellel on seaduslik alus Eestis viibimiseks ning kelle töötamine on enne tööleasumist registreeritud PPA-s.Ukraina kodanikele ja nende tööandja esindajale selgitati lühiajalise töötamise registreerimise nõuded ning registreerimata jätmise tagajärgi ja töötajad pidid töökohalt lahkuma.22.- 25. septembril aset leidnud kontrollid viidi läbi koostöös maksu- ja tolliameti ning tööinspektsiooniga. "
err,06.03.2021 18:38,Välismaa,https://www.err.ee/1608133219/lati-infektsionist-nakkuvamad-tuved-levivad-laste-seas,Läti infektsionist: nakkuvamad tüved levivad laste seas,"Dumpise sõnul tuleks lisaks koolidele sulgeda ka lasteaiad ja kiiresti vähendada inimeste kokkupuuteid töökohtadel, vahendas ""Aktuaalne kaamera"".""Uuringud näitavad, et Suurbritannia tüvi levib väga ulatuslikult väikeste laste seas. Eelmiste variantide puhul see nii polnud. Seetõttu on erinevates riikides tekkinud väga kiiresti suured kolded lasteaedades ja põhikoolides. Sealt suunduvad haiged lapsed koju ja nakatavad pereliikmeid,"" sõnas Dumpis. "
err,22.04.2021 11:29,Välismaa,https://www.err.ee/1608186766/usa-ametnikud-biden-voib-tunnistada-armeenlaste-vastast-genotsiidi,USA ametnikud: Biden võib tunnistada armeenlaste vastast genotsiidi,"""Eeldame, et Biden kirjeldab armeenlaste küüditamist, näljutamist ja veresauna genotsiidina,"" ütlesid ametnikud.Ametnikud lisasid, et ühtegi lõplikku otsust pole veel tehtud ja Biden võib kirjeldada lihtsalt tapmisi, aga mitte mainida genotsiidi. Samamoodi on tegutsenud ka eelmised USA presidendid.Enamik lääneriikide ajaloolasi leiab, et Osmanite impeeriumi vägivald armeenlaste vastu oli genotsiid. Biden lubas juba presidendikampaanias, et nimetab armeenlaste vastast vägivalda genotsiidiks.Türgi eitab, et armeenlaste vastu toimus genotsiid. Ankara leiab, et tegemist oli valitsuse vastase ülestõusu mahasurumisega. ""Bideni avaldus genotsiidi kohta kahjustaks ainult kahe riigi sidemeid,"" ütles teisipäeval Türgi välisminister Mevlut Cavusoglu.Viimastel aastatel on USA ja Türgi vahelised suhted halvenenud. Ankara ostis Venemaa õhutõrjesüsteemi S-400. Samuti on USA kritiseerinud Türgi presidendi Recep Tayyip Erdogan tegevust inimõiguste rikkumistes. Donald Trumpi administratsioon kehtestas ka Türgi vastased sanktsioonid. 
										Bakuus avati armeenlasi mõnitav sõjamuuseum									""Kui Biden kasutab ametlikult terminit genotsiid, võib Türgi luua mitteametlikke tõkkeid USA-st pärit impordile. Paljud Türgi kodanikud jagavad valitsuse vaadet ajaloole,"" ütles Istanbuli mõttekoja Edami esimees Sinan Ulgen.""Türgi elanikkond peab seda ajalooperioodi selliseks, kus tragöödiad tabasid lisaks armeenlastele ka türklasi,"" lisas Ulgen.""Osmanite impeerium saatis Esimese maailmasõja ajal riigist välja umbes kaks miljonit armeenlast. Hinnanguliselt suri selle käigus umbes 1,5 miljonit armeenlast,"" teatas The Wall Street Journal.Ameerika Armeenia Assamblee tegevdirektori Bryan Ardouny sõnul USA usaldusväärsus inimõiguste küsimustes kasvab, kui Biden nimetab armeenlaste vastast veresauna genotsiidiks.""Washingtoni genotsiidikuulutus ei aita kaasa Armeenia ja Türgi vaheliste suhete normaliseerumisele. Sellest pole piirkonnas mingit abi,"" ütles Aserbaidžaani suursaadik USA-s Elin Suleymanov.  "
err,02.09.2020 05:01,Eesti,https://www.err.ee/1129864/haridusministeerium-laste-isolatsiooninoudest-testimise-kasuks-ei-loobu,Haridusministeerium laste isolatsiooninõudest testimise kasuks ei loobu,"Kui valitsus on otsustanud võimaldada 1. septembrist lennujaamas ja sadamates riskiriikidest saabuvatele Eestis töötavatele inimestele tasuta koroonatestimist, et nad saaksid võimalikult kiiresti tööellu naasta ega peaks jääma kahenädalasse eneseisolatsiooni, siis haridusministeerium on otsustanud laste osas teha teisiti. Põhjused on põhimõttelised.Kui täiskasvanud käivad üksnes hädavajalikel tööreisidel ning testimine on vajalik nende kiireks tööellu naasmiseks, aga lapsed tööl ei käi, siis pole neile testimist ette nähtud, sest ministeerium ei soovi soodustada koolivaheajareise.Täpselt sellise ametliku vastuse saatis haridusministeerium küsimuse peale, kas haridusministeerium uuendab oma juhiseid koolidele nüüd, mil testimine reisilt naasjatele on lennujaamas ja sadamates kättesaadavaks tehtud. Võimaldaks see ju ka koolilastel kiiremini õppetöö juurde naasta, selmet kaheks nädalaks koduõppele jääda.""Tänasest saavad COVID-19 riskiriikidest Eestisse saabujad isolatsioonikohustuse lühendamiseks ning tööle naasmiseks lasta end koroonaviiruse suhtes piiril testida. Piiril testimise mõte on hädavajaliku töörände võimaldamine. Lastel, kes on tulnud riskiriikidest, tuleb siiski jääda 14 päevaks eneseisolatsiooni ja kooli nad minna ei tohi,"" seisab ministeeriumi kommentaaris.Tasuta testitakse piiril kõiki riskiriikidest tulevaid täiskasvanuid, ka neid, kes koos lastega ilmselgelt turismireisilt saabuvad. Keegi ei hakka enne testi täiskasvanut ristküsitlema, milline oli reisi eesmärk. Ka terviseamet on tunnistanud, et selleks puudub neil administratiivne võimekus. "
err,24.02.2021 11:53,Välismaa,https://www.err.ee/1608121114/euroopa-komisjon-kutsub-soomet-jargima-uhiseid-piiriuletusreegleid,Euroopa Komisjon kutsub Soomet järgima ühiseid piiriületusreegleid,"""Komisjon meenutab liikmesriikidele vajadust naasta inimeste ja kaupade vaba liikumise suhtes kehtestatud koordineeritud lähenemise juurde,"" ütles justiitsvolinik Didier Reynders teisipäeval tehtud sotsiaalmeedia postituses. Uudisteportaali EUobserver.com andmetel teevad Euroopa Komisjonile Soome kõrval muret ka Rootsi, Taani, Saksamaa, Ungari ja Belgia reisipiirangud.In the #GAC, I called on the Ministers to respect their commitments regarding travel restrictions. @EUCouncil has agreed on a coordinated approach on free movement to ensure proportionate measures & preserve essential travel. We must continue going into this direction. pic.twitter.com/hS7eHtds0K
— Didier Reynders (@dreynders) February 23, 2021Reyndersi sõnul lähevad nende riikide seatud piirangud liiga kaugele. Riigid võivad küll soovitada mitte reisida, kuid ei tohi keelata ühest liikmesriigist teise liikumist.""Me kutsusime neid oma lähenemist muutma ja mitte takistama veokijuhtide piiriületust ... Me soovime kaupade vaba liikumist siseturul,"" lisas justiitsvolinik.Koroonaviiruse pandeemia vallandudes eelmise aasta kevadel asus suur hulk EL-i riike piiriülest liikumist takistama, soovides piirata näiteks meditsiinivarustuse oma riigist välja viimist. Euroopa Liidu raamistikus suudeti piirisulud siiski mõne aja pärast lõpetada ning liikumine taastus. Koroonaviiruse uue laine ning eriti uute viirusetüvede levikuga seoses lepiti tänavu veebruaris kokku uutes reeglites, mis peaksid võimaldama piiriülest liikumist, kuid mõned riigid on siiski asunud uusi piiranguid kehtestama.Nii põhjustasid Saksamaa kehtestatud karmid reeglid piiril Tšehhi ja Austriaga suuri ummikuid, mis ulatusid kohati Itaaliani välja. Algselt kümneks päevaks kehtestatud piiranguid pikendati nüüd 3. märtsini.Soomes kehtib vähemalt kuni 25. veebruarini sisenemispiirang kõigile mittehädavajalikele reisidele.Belgia teatas jaanuaris, et keelab mittevajalikud reisid, ning riigi võimud kaaluvad reedel, kas pikendada piiranguid kuni aprillini. Taani ja Ungari on samuti oma piiridel kontrolli tihendanud alates pandeemia algusest.Kolmandate riikide kodanike sisenemine Euroopa Liidu riikidesse on praegu väga rangelt piiratud.Riikidel on nüüd kümme päeva Komisjoni kirjale vastamiseks.   "
err,18.07.2020 18:45,Raadiouudised,https://www.err.ee/1114498/paikese-sond-pildistas-paikest-lahemalt-kui-kunagi-varem,Päikese-sond pildistas Päikest lähemalt kui kunagi varem,
err,31.10.2020 12:17,Muusika,https://kultuur.err.ee/1153630/riho-patsi-koolimuusika-fond-tunnustab-muusikahariduse-edendajaid,Riho Pätsi koolimuusika fond tunnustab muusikahariduse edendajaid,"Olulisim ja jäävam on Riho Pätsi panus meie muusikahariduse vallas ja selle jäädvustamiseks algatas Tallinna ülikooli muusikapedagoogika osakond 2002. aastal Riho Pätsi nime kandva koolimuusika fondi. Samast ajast antakse fondi olulise eestvõtmisena igal aastal välja auhindu teenekatele koolimuusika edendajatele.Tänavu on auhinna saajaid taas neli ning nende tunnustamise tseremoonia leiab aset 4. novembril kell 15 Tallinnas Toompeal Eesti Teaduste Akadeemia saalis. Laureaaditunnistuse juurde kuulub ehtekunstnik Jaan Pärna kujundatud hõbemärk ja stipendium.Riho Pätsi Koolimuusika fondi 2020. aasta laureaadid:Tiiu Loite (Tartu Mart Reiniku kool), auhinnatakse muusikaõpetaja ja väljpaistvat edu saavutanud Tartu koolikooride dirigendi ja Tartu laulupidude mudilaskooride üldjuhina;Anne Ermast (Tallinna Kivimäe põhikool/Eesti muusika- ja teatriakadeemia), muusikaõpetaja, koorijuht ja muusikaringide juhendaja, 2018. aasta Tallinna aineõpetaja. Ta saab auhinna oma head vastuvõttu leidnud mudilas-, laste- ja poistekooridele loodud heliloomingu eest;Marrit Gerretz-Traksmann (Tallinna muusikakeskkool/Eesti muusika- ja teatriakadeemia) väärib auhinna oma silmapaistva pedagoogilise tegevuse eest klaveri- ja kammeransambli eriala õpetajana;Urve Uusberg (Rapla Riinimanda kooride dirigent), kes on koolikoori juhina alates aastast 1980 Raplamaa laulupidude kunstilises toimkonnas, aastast 1997 Rapla maakonna muusikaõpetajate sektsiooni juhataja, algatanud Raplamaa lastekooride festivali traditsiooni, mis kestab tänaseni.Ürituse korraldajateks on Riho Pätsi koolimuusika fondi juhatus (esimees Inge Raudsepp) ja Tallinna ülikool. "
err,10.11.2020 09:50,Raadiouudised,https://www.err.ee/1157189/ohutemperatuur-touseb-kuni-uheksa-kraadini,Õhutemperatuur tõuseb kuni üheksa kraadini,
err,01.03.2021 08:56,Jalgpall,https://sport.err.ee/1608126199/liverpool-naasis-voidulainele-chelsea-ja-manu-mangisid-viiki,"Liverpool naasis võidulainele, Chelsea ja ManU mängisid viiki","Teise poolaja alguses viis Curtis Jones külalismeeskonna juhtima, 64. minutil sai Kean Bryan kirja omavärava.Liigatabelis on Liverpool 43 punktiga kuues, jäädes vaid punktiga maha Chelseast, kes mängis väravateta viiki tabelis teisel kohal oleva Manchester Unitediga.Unitedi peatreener Ole Gunnar Solskjaer väljendas pärast mängu rahulolematust kohtunikega, kuna tema hinnangul ei antud Unitedile selget penaltit, kui Callum Hudson-Odoi mängis käega. Mängu peakohtunik Stuart Atwell vaatas olukorra videolt üle ja otsustas penaltit mitte anda.Tulemused:Sheffield United – Liverpool 0:2 (0:0)Chelsea – Manchester United 0:0 (0:0)Tottenham – Burnley 4:0 (3:0)Crystal Palace – Fulham 0:0 (0:0)Leicester – Arsenal 1:3 (1:2)Newcastle – Wolves 1:1 (0:0)Leeds – Aston Villa 0:1 (0:1)West Brom – Brighton 1:0 (1:0)Manchester City – West Ham 2:1 (1:1) "
err,22.04.2021 11:12,Galeriid,https://menu.err.ee/1608186697/galerii-ja-videod-err-i-arhiiviparlid-lea-dali-lionist,Galerii ja videod: ERR-i arhiivipärlid Lea Dali Lionist,"Lea Dali Lion, varasema nimega Lea Teemets kuulus 1998. aastal asutatud ansamblisse Blacky, viimastel aastatel tegutses aga soolomuusikuna.2015. aastal andis ta välja raamatu ""Joonista valgus. See on kõige uue algus"", kus kirjeldas oma võitlust vähiga.""Pealtnägija"" 2014  Ülekande alguseni jäänud Ülekanne on lõppenudOTSEKopeeri HTML kood.Jaga 12   00:00 / 00:00LiveLaadimine ""Tõuse ja sära"" 2014  Ülekande alguseni jäänud Ülekanne on lõppenudOTSEKopeeri HTML kood.Jaga 12   00:00 / 00:00LiveLaadimine ""Hommik Anuga"" 2015  Ülekande alguseni jäänud Ülekanne on lõppenudOTSEKopeeri HTML kood.Jaga 12   00:00 / 00:00LiveLaadimine ""Terevisioonis"" kõlas lugu ""Tuul"" 2018  Ülekande alguseni jäänud Ülekanne on lõppenudOTSEKopeeri HTML kood.Jaga 12   00:00 / 00:00LiveLaadimine ""Heli nälg"" 2021  Ülekande alguseni jäänud Ülekanne on lõppenudHeli nälg. Lea Dali LionOTSEKopeeri HTML kood.Jaga 12   00:00 / 00:00LiveLaadimine Laupäeval kell 15.30 on ETV eetris ""Tähelaev. Lea Liitmaa"". "
err,29.01.2021 14:44,Välismaa,https://www.err.ee/1608091717/hiina-hoiatus-taiwani-iseseisvumine-tooks-kaasa-soja,Hiina hoiatus: Taiwani iseseisvumine tooks kaasa sõja,"Pekingi hoiatus saabus mitu päeva pärast seda, kui Hiina sõjavägi suurendas oma aktiivsust ja saatis oma sõjalennukid Taiwani õhuruumi lähedale, teatas Suurbritannia rahvusringhääling BBC.""Me ütleme tõsiselt neile Taiwani iseseisvusjõududele: need, kes mängivad tulega, põletavad end ise ja Taiwani iseseisvus tähendab sõda,"" ütles Hiina kaitseministeeriumi pressiesindaja Wu Qian.Samuti kaitses Wu Qian Hiina hiljutist suurenenud sõjaväe aktiivsust, sõnades ""see on vajalik Taiwani väina praeguse julgeolekuolukorra lahendamiseks ning Hiina suveräänsuse ja julgeoleku kaitseks"".USA on nimetanud Hiina viimast hoiatust kahetsusväärseks.""Meie arvates on Hiina kommentaar kahetsusväärne. Me ei näe mingit põhjust, miks pinged Taiwani üle peaksid viima vastandumiseni,"" ütles  Pentagoni pressisekretär John Kirby.Hiina ametlikud pressiesindajad üritavad tavaliselt sõjast mitte rääkida. Nad rõhutavad peaaegu alati, et nad on rahuarmastav riik, ütles BBC Shanghai korrespondent Robin Brant.""Taiwani staatus on Pekingi jaoks aga punane joon, mis on osa territoriaalsest terviklikkusest,"" lisas Brant.Hiinal ja Taiwanil on olnud eraldi valitsused alates Hiina kodusõja lõpust 1949. aastal. Ehkki Taiwani tunnustab ametlikult ainult 14 riiki, on selle demokraatlikult valitud valitsusel tugevad kaubanduslikud ja mitteametlikud sidemed paljude riikidega. Taiwan oli kuni 1971. aastani ÜRO julgeolekunõukogu alaline liige. "
err,18.05.2020 19:14,ETV uudised,https://www.err.ee/1091341/aktuaalne-kaamera-kell-18-30,Aktuaalne kaamera kell 18:30,
err,25.09.2020 14:22,Korvpall,https://sport.err.ee/1139642/rain-veidemani-koduklubi-mangijal-tuvastati-koroonaviirus,Rain Veidemani koduklubi mängijal tuvastati koroonaviirus,"Positiivse testi andnud korvpalluri nime ei ole avalikustatud. Mängijal viirusele viitavaid sümptomeid ei esine ja ta on teistest isoleeritud. Kogu ülejäänud Rostocki Seawolvesi meeskond on pandud karantiini ning neile tehakse peatselt kordustestid, vahendab Korvpall24.ee.Seoses sellega jäävad ära sel nädalal toimuma pidanud sõprusmängud Kölni RheinStarsi (ProB), Leverkuseni Bayer Giantsi (ProA) ja Bonni Telekom Basketsiga (korvpalli Bundesliga).Saksamaa esiliiga hooaeg algab 16. oktoobril. "
err,20.06.2020 12:25,Muusika,https://menu.err.ee/1104606/ansambel-miljardid-andis-valja-avasingli-sugisel-ilmuval-albumilt,Ansambel Miljardid andis välja avasingli sügisel ilmuval albumilt,"Miljardid, kelle debüütalbum ""Kunagi läänes"" hinnati 2018. aasta Eesti Muusikaauhindade jagamisel kolme auhinna vääriliseks, nende hulgas tunnustus aasta albumi kategoorias, on viimase aasta jooksul usinalt uut materjali salvestanud.""Uus album on võrreldes eelmisega energilisem,"" ütles solist Marten Kuningas. ""Albumi läbiv teema on aga surm, üks jõulisemaid kujundeid markeerimaks muutust. Album jutustabs armastusest, milleni jõuab ego surma kaudu. See nõuab pühendumust ja vastutust. Maailmas on nii palju hirmu – see album on kantud vaimust, et teisiti on võimalik.""Fraas ""Ma luban, et ma muutun"" torkas Martenil pähe ühel jalutuskäigul antud loo demo kuulates: ""Olles ennist just lugenud Yuval Harari raamatut ""21 õppetundi 21. sajandiks"", olin mõnevõrra frustreerunud süveneva ökokatastroofi pärast, mis on tingitud meie liigi ahnusest, rumalusest ja vägivaldsusest. Milline on maailm, mille me järeltulevatele põlvedele pärandame? Kõik ideed, olgu need poliitilised või religioossed, pärinevad minevikust ning suurem osa inimkonnast elab nende ideede kütkes. Seetõttu ongi meie maailmas nii palju segadust ja vägivalda – me otsime turvatunnet kinnistunud süsteemidest, mil pole hetke reaalsusega mitte mingisugust pistmist.""""Mulle aga tundub, et oleme jõudnud teelahkmele. Meie hirmud tungivad üha jõulisemalt pinnale ja meil on valik, kas jätkata samas tsüklis või liikuda teadlikult edasi ja õppida märkama reaalsuse muutuvat loomust. Sügava muutuse esilekutsumiseks peab vana tajumuster surema. See tähendab ärkamist illusioonist, nagu sõltuks meie heaolu millestki, mis on väljaspool meid endid,"" selgitab Marten loo tausta.Kuulake Miljardite uut lugu. "
err,01.07.2020 23:36,Jalgpall,https://sport.err.ee/1107955/klavani-koduklubi-mangis-voorsil-lahirivaaliga-viiki,Klavani koduklubi mängis võõrsil lähirivaaliga viiki,"Bologna asus kohtumist 45. minutil juhtima, kui võrku sahistas Musa Barrow. Eduseis ei kestnud kaua, sest teise poolaja teisel minutil viigistas Giovanni Simeone seisu.Klavan ei osalenud kohtumisel vasaku jala reielihase vigastuse tõttu. "
err,17.09.2020 18:55,Muusika,https://kultuur.err.ee/1136598/reedel-tahistatakse-jimi-hendrixi-50-surma-aastapaeva,Reedel tähistatakse Jimi Hendrixi 50. surma-aastapäeva,"""Hendrixi puhul pole kahtlust, et on ühe 20. sajandi olulisema muusikuga tegemist, aga mis oludest ta tuli, kuidas sattus... Meie kuulame ju plaate ja mõtleme, et kõik oli väga tore – läksid lavale ja noh 110%. Aga tegelikult ju need hetked, mis meieni on jõudnud, on mingid hetked, mille ümber toimus tavaline elu ja siis ongi huvitav, kuidas ta milleni jõudis, kes aitas, kes segas. See on inimliku draamana ka huvitav lugemine, sest ta oli väga eriline inimene,"" rääkis muusik Jaak Sooäär ""Aktuaalsele kaamerale"".Ta lisas, et Hendrix oli nii kirev inimene, et temast võiks kirjutada nii kõmulises kui ka muusikutele mõeldud toonis. ""See on selline mõnus kesktee, kus suhtekolmnurkadele või nelinurkadele liiga palju ei keskenduta, vaid räägitakse kus ta käis, mis tegi, kust sai mõtteid. Selline reibas lugemine, minu meelest hea, et just sellest tõlge tehti,"" ütles Sooäär.Hendrixit meenutas ""Ringvaates"" ka muusik Robert Linna. Olgugi et Hendrix tema eluajal ei elanud, leidis Linna Hendrixi plaadi juba laspepõlves vanemate plaadiriuulilt ja kuulas seda korduvalt. ""Miks tema muusikat ikka kuulatakse, on ilmselt see, et see kätkeb endas taas ja taas avastatavaid nüansse,"" ütles Linna.Ta lisas, et ka Hendrixi elulooraamatut oli väga põnev lugeda. ""Seal oli palju sellist, milles mina ei olnud varem kuulnud,"" tõdes Linna ja lisas, et Hendrix oli kindlasti ka suur moeikoon.Raamatus on käsitletud ka erinevaid teooriaid Hendrixi surma kohta. ""Ta ei olnud enam väga heas nimekirjas, kui ta suri,"" nentis Linna ja lisas, et kitaristil oli sidemeid maffiaga ja ta tarbis narkootikume.Raamatu tõlkis eesti keelde Kaisa Ling ning andis välja kirjastus Koolibri. Esitluskontsert toimub neljapäeval, 17.septembril kell 20.00 klubis Philly Joe.""Ringvaate"" lõiku saab näha siit:  Ülekande alguseni jäänud Ülekanne on lõppenudOTSEKopeeri HTML kood.Jaga 12   00:00 / 00:00LiveLaadimine   "
err,06.06.2020 18:40,Raadiouudised,https://www.err.ee/1099170/narva-kaasava-eelarve-ettepanekute-seas-on-monumendid-hiiglaslikud-tanavakellad-purskkaevud-ja-skulptuurid,"Narva kaasava eelarve ettepanekute seas on monumendid, hiiglaslikud tänavakellad, purskkaevud ja skulptuurid","juunini kaasava eelarve hääletus. Mida Narva elanikud 200 000 euro eest linnas näha tahavad, uuris Jüri Nikolajev "
err,16.12.2020 21:59,Kiiruisutamine,https://sport.err.ee/1209925/hollandi-profitiimis-treeniv-marten-liiv-sihib-mm-paaset,Hollandi profitiimis treeniv Marten Liiv sihib MM-pääset,"Kiiruisutajate võistluskalender on koroonaviiruse levimise tõttu tavapärasest totaalselt erinev. Sisuliselt kõik käesoleva hooaja tähtsad rahvusvahelised võistlused peetakse Hollandis Heerenveenis. Täpsemalt öeldes isegi samal jääovaalil, millel Liiv igapäevaselt trenni teeb. Intensiivne ja tähtis võistlusperiood peaks algama jaanuari keskel, Euroopa meistrivõistlustega. Järgnema peaks kaks MK-etappi ning siis MM.""Hiljemalt 11. jaanuariks peame minema ""mulli"" ehk hotelli. On kolm ametlikku hotelli ja sinna saavad ainult uisutajad ja treenerid ning taustajõud. Võib-olla mul on ka mingisugune eelis, sest olen augustist saati siin treeninud. Selles suhtes on väga vedanud selle hooajaga. Võistlused on täpselt samal ovaalil,"" selgitas Liiv intervjuus Vikerraadiole.Paljud sportlased peavad võistlusvõimalusi praegu tikutulega otsima, kuid Liivi seis on parem. Viimastel kuudel on 23-aastane Eesti rekordimees saanud vormi testida ühe juhtiva kiiruisuriigi Hollandi kohalikel võistlustel. Tema Eesti rekordid pole 500 ja 1000 meetris väga kaugele jäänud. 500 meetri Eesti rekord on 35,23 sekundit ning 1000 meetris 1.08,42.""Tegelikult ma olen sel hooajal päris palju võistelnud. Hetkeseisuga on kõik viimased võistlused läinud suhteliselt hästi. Ma sõitsin 500 meetris Euroopa kiireima aja 35,37. 28. novembril sõitsin 1000 meetrit ja sõitsin selle hooaja kiireima aja ja samuti Euroopa kiireima aja 1.09,62. Olen see hooaeg saanud võistelda päris palju ühepäevavõistlustel. Siin on pea iganädal laupäeval võistlus.""
										Eesti rekordit korranud Marten Liiv alustas EM-i kümnenda kohaga									Hooaeg 2020/2021 on Liiva jaoks varasemast erinev. Koostöö Hollandi profitiimiga võimaldab harjutada suuremate koormustega. Jäätunde on rohkem, mahud on mullusega võrreldes tõusnud ka ratta sadulas tehtavate treeningute puhul. Lisaks pole ette tulnud liigset reisimist. Kokkuvõttes on kõik professionaalsem.""See hooaeg ongi palju stabiilsem kui eelmised kaks. Eelmisel kahel oli suhteliselt palju laagreid ja reisimist, aga see hooaeg olen pidevalt ühes kohas ja see süsteem tundub mulle sobivat,"" arvas Liiv. ""Võrreldes eelmise kahe hooajaga, ma ei saanud nii palju informatsiooni, kui saan praegu. Sirged on mul päris head, aga kurvides on palju arenguruumi ja viimased nädalad on paremini välja tulnud kui kuu kaks tagasi. Arenguruumi on kõvasti, aga olen ka juba praegu arenenud.""Seltskond, millega koos igapäevaselt pingutada saab, on kiiruisutamises väga oluline. Liiv on rõõmus, et treeningutel käib üksteise motiveerimine. Palusime noormehel rääkida, kellega koos ta IKO profitiimis igapäevaselt higi valab.""Enamasti treenin mina Lennart Velemaga, kes on 500 ja 1000 meetri uisutaja. Siis on Louis Hollaar, kes sõidab samuti 500, 1000 ja 1500, kelle põhidistants on küll viimane. Siis on Tjerk de Boer, kes on ka 1500 meetri uisutaja. Vahepeal teeme ka pikamaauisutajatega trenni.""Hollandis elamine ja treenimine kindlasti odav lõbu pole. Aga profitiim garanteerib vajalikud taustajõud.""Hetkel on seis väga hea. Saame iga nädal kasutada füsioterapeuti ja käingi seal iganädalaselt kontrollis. Hetkel on suureks abiks SA Noored Olümpiale ja Eesti Uisuliit,"" kommenteeris Eesti kiiruisutaja.Võistlustega täidetuks kujuneb Marten Liiva jaoks ka eesootav jõuluaeg. Kõik käib mõistagi selle nimel, et olla aastavahetuse järel löögihoos.""19. detsember võistlen ma 1000 meetri sõidus, küll aga sõidan ma ainult 600 meetrit, kuna treenime veel intensiivselt ja treenerid arvasid, et teeme siis tempotrenni, et saaks fookuses hoida neid asju, millele vaja keskenduda ja võistlus on kõige parem koht, kus seda praktiseerida,"" rääkis Liiv lähiaja plaanidest.""Järgmine minu jaoks suurem võistlus on 26.-28. detsembril, mil toimub hollandlastele MK-le, MM-ile ja EM-ile kvalifikatsioonivõistlus. Mina saan seal võistelda viis minutit enne nende sõitu ja sõidan seal 500 ja 1000 meetrit. Põhivõistlused algavad jaanuaris: EM, kaks MK-etappi ja loodetavasti suudan kahe MK-etapi põhjal kvalifitseeruda veebruaris toimuvale MM-ile."" "
err,10.04.2021 16:47,Film,https://menu.err.ee/1608173143/laupaeva-ohtul-naeb-tele-ekraanil-ajaloolost-draamat-voolusoda,"Laupäeva õhtul näeb tele-ekraanil ajaloolost draamat ""Voolusõda""","""Voolusõda"" jutustab kolme geeniuse, Thomas Edisoni (Benedict Cumberbatch), Nikola Tesla (Nicholas Hoult) ja George Westinghouse'i (Michael Shannon) intellektuaalsest mõõduvõtust, mis nõudis tohutut vaimujõudu.Elektrienergia tootmise võimaluste pärast algas karm võistlus, mis lõppes alles 2007. aastal.Ameerika on suurte avastuste koidikul. Leiutajate intrigeeriv vastasseis kõrgile ja enesekindlale Thomas Edisonile on jõudnud viimse piirini. Edison häbimärgistab halastamatult Teslat ja Westinghouse'i. Ta laseb ajalehtedes avaldada kompromiteerivaid artikleid nende eraelu kohta, ei põrka tagasi alusetutest süüdistustest ega isegi sabotaažist.Need mehed on nagu jonnakad lapsed, kes kaklevad ja loobivad üksteist mänguasjadega, kuigi üks on suurtööstur ja teine väljapaistev insener. Nad vaidlevad selle üle, kelle elektrivool on parem. Neile pole tähtsad põhimõtted, vaid miljardilised sissetulekud ja võim. Neil kõigil tuleb ohverdada kõige kallim ja loobuda harjunud asjadest. Kes ei suuda vastu pidada, on mängust väljas.""Voolusõda"" on ETV eetris laupäeva õhtul kell 22.35. "
err,02.07.2020 21:42,Muuseumid,https://kultuur.err.ee/1108800/avati-pidulikult-parnu-koidula-muuseumi-vabaohulava,Avati pidulikult Pärnu Koidula muuseumi vabaõhulava,"Eesti kultuuri suurkuju Johann Voldemar Jannsen elas koos perega Pärnu Ülejõe algkooli hoones aastatel 1850-1863. Jannsen oli selle kooli esimene juhataja ja alates 1857. aastast asus selles hoones ka ajalehe Perno Postimees toimetus.Koolimaja tagaaias, nüüdses Koidula muuseumi aias on toimunud üritusi ja tehtud teatrit, aga statsionaarsest lavast on kogu aeg puudust tuntud. Nüüd on see olemas. Ideest teostuseni kulus aastaid.""Kaksteist aastat tagasi algasid need ideed ja, nagu Jannsen ütles: ""aegamööda asjad käivad, aga tulemus tuleb paratamatult."" Tulemus on väga hea. Koos kõigi maksudega läks see maksma rohkem kui pool miljonit. Õla panid alla nii Pärnu linn kui ka Eesti kultuuriministeerium,"" kõneles vabaõhulava valmimisest Pärnu Koidula muuseumi juhataja Elmar Trink.Muuseumi vabaõhulava Ligi 60. ruutmeetrises tiivas on näituseala ning 350 istumiskohta vaatajatele. Pidulikku sündmust aitasid tähistada Pärnu Kammerkoor ja Koidula luulekonkursi võitjad. Tänatud said projekteerijad, ehitajad ja kõik, kes on abiks olnud. Üritusel esitles oma luuleraamatut ""Janu on kõikidel üks"" Kristiina Ehin.Nüüdseks on muuseumis remonditööd lõppenud, kuid külastajaid sinna veel ei lubata. ""Praegu paigaldame muuseumisse uut ekspositsiooni ja kogu kompleksi avamine toimub 21. septembril, kui Ülejõe koolimajal täitub 170 aastat selle sisseõnnistamisest,"" lisas Elmar Trink. "
err,30.08.2020 10:01,Välismaa,https://www.err.ee/1129141/portlandis-tapeti-trumpi-pooldajate-ja-vastaste-kokkuporkes-inimene,Portlandis tapeti Trumpi pooldajate ja vastaste kokkupõrkes inimene,"Politsei teatel toimus nii tapmine kui ka meelavaldajate-vaheline vägivald kesklinnas, kuid võimud ei öelnud otsesõnu, et need olid omavahel seotud. ""Politsei vastas väljakutsele, leidis ohvri, kellel oli rinnas kuulihaav. Kohaletulnud meedikud fikseerisid ohvri surma,"" öeldi politsei pressiteates.Portlandi politsei pressiesindaja teatel võis õhtul kuulda tulistamist piirkonnas, mis jääb Southeast 3. avenüü ja Southwest Alderi tänava kanti. Reutersi küsimusele, kas tulistamised olid seotud rivaalitsevate protestijatega samas piirkonnas, vastas politsei pressiesindaja, et selliseid järeldusi on veel liialt vara teha.Ajalehe The New York Times (NYT) ning kohalike Oregoni osariigi lehtede andmeil sõitis suur grupp president Donald Trumpi toetajaid kolonnis läbi Portlandi kesklinna ning samas toimus ka Trumpi pooldajate kogunemine, kuhu saabusid inimesed sadade kastiautode ja maasturitega.
										Minneapolis valmistub George Floydi protsessi eel rahutusteks									NYT tsiteeris pealtnägijat, kelle sõnul sattus väike grupp meeleavaldajaid sõnelusse autos viibinutega ning keegi avas tule.Tulistamises hukkunud mees kandis mütsi, mille oli kiri Patriot Prayer, mis tähistab Portlandi paremäärmuslikku grupeeringut, mis on ka varem teist meelt protestijatega kokkupõrgetesse sattunud, edastas NYT.Portlandi politsei oli varem teatanud, et läbi kesklinna sõidab poliitiline karavan ning demonstrantide ja vastudemonstrantide vahel on olnud mõned intsidendid. Selle käigus oli politsei mõned inimesed kinni pidanud.The New York Timesi teatel toimusid Portlandi tänavatel Trumpi pooldajate ja vastudemonstrantide vahel kokkupõrked, milles autokastides viibivad inimesed lasid paint-balli relvadest vastudemondstrante, viimased loopisid neid vastu erinevate esemetega.NYT andmeil saabus Trumpi toetajate kolonn Portlandi lähedalasuvast Clackamase linnast, kus samuti nende ja vastaste vahel kokkupõrked puhkesid.Üle kogu USA on pärast mustanahalise George Floydi tapmist politseinike poolt Minneapolises mai lõpus lahvatanud rassismi- ja politseivägivalla vastased meeleavaldused, mis aeg-ajalt muutuvad vägivaldseks ja paisuvad rüüstamiseks. Portlandi kesklinnas on sellised protestid ja vastumeeleavaldused kestnud sellest ajast saadik peaaegu iga öö. "
err,18.04.2021 13:38,Vormel-1,https://sport.err.ee/1608182185/vormel-1-mm-sari-jouab-miamisse,Vormel-1 MM-sari jõuab Miamisse,"Korraldajad tegid sarjaga kümneaastase lepingu ja võistluskeskuseks saab Hard Rocki staadion, mis on ühtlasi ameerika jalgpalli klubi Miami Dolphinsi koduareen. Täpsemad kuupäevad pole veel paigas.Miami tänavatel moodustatakse 5,41-kilomeetrine ring, kus on 19 kurvi, kolm sirget ja kus tippkiirused ulatuvad umbes 320 kilomeetrini tunnis.Vormel-1 õigusi omav Liberty Media on tahtnud juba pikemat aega etappi ka Miamis korraldada, aga seni oli see takerdunud peamiselt kohalike vastuseisu taha, kes pelgasid müra ja õhusaastet.19 corners5.41km3 potential DRS zones320 km/h top speedIntroducing the new @miamigp circuit, at @HardRockStadium #F1 #MiamiGP pic.twitter.com/8mAD5TseBC
— Formula 1 (@F1) April 18, 2021 "
err,06.09.2020 19:28,Autoralli,https://sport.err.ee/1131869/makinen-taiesti-rahul-pole-sest-kuivades-oludes-naitasime-kiireimaid-aegu,"Mäkinen: täiesti rahul pole, sest kuivades oludes näitasime kiireimaid aegu","""Rally Estonia tulemus oli kogu meeskonna jaoks väga hea, sest me säilitasime liidripositsiooni nii individuaalses kui ka meeskondlikus arvestuses. Me ei ole täielikult rahul oma sooritusega, sest meie seadistus ei olnud ideaalne. Testimine erines oluliselt sellest, millised võistlusolud päriselt olid,"" rääkis meeskonna pealik Tommi Mäkinen. ""Viimase päeva kuivades oludes nägime, et meie sõitjad näitasid kiireimaid aegu. Kalle Rovanperä kiirus avaldas eriti muljet, kuna ta on veel väga noor sõitja. Me võime ainult ette kujutada, milline tema tulemus oleks ilma probleemideta olnud.""Pjedestaali viimase astme hõivas Ott Tänaku ja Craig Breeni järel Sebastien Ogier. ""Tulemus oli positiivne. Pälvida MM-etapilt pjedestaalikoht on hea. Muidugi me oleme natuke ka pettunud, teades milleks me suutelised oleme. Siin võita oleks keeruline olnud, aga me teadsime, et oleksime selleks valmis olnud. Ma isiklikult oleksin tahtnud punktikatset paremini sõita, aga ma eelistasin turvalisust ja lõpetada kolmandana,"" ütles Ogier.Neljanda koha pälvinud Elfyn Evans ei jäänud nädalavahetusega rahule. ""Mul oli vajalik kiirus olemas, aga ma ei leidnud stabiilsust. Me tegime öö jooksul mõned muutused seadistuses ja tundus, et see aitas libedates oludes. Nagu ikka on meil mõned kohad, mis vajavad veel tööd, aga peale rasket nädalavahetust lahkume siit heade punktidega,"" rääkis Evans, kelle selja taga lõpetas meeskonnakaaslane Rovanperä.""Ma olen väga õnnelik, sest minu nädalavahetus läks väga hästi. Ma andsin endast parima ja ei teinud vigu. Meil oli natuke ebaõnne, aga see on ralli. Punktikatse läks hästi ja ma tahaks tänada tiimi, et meil on nii hea masin,"" ütles Rovanperä.Järgmine MM-etapp sõidetakse kahe nädala pärast Türgis. "
err,19.06.2020 12:24,Jalgpall,https://sport.err.ee/1104236/esiliiga-tipus-jatkavad-maardu-ja-nomme-united,Esiliiga tipus jätkavad Maardu ja Nõmme United,"Kell 19.00 kõlas avavile seniste tabeliliidrite Maardu Linnameeskonna ja Pärnu Vapruse vahelises mõõduvõtus. Kuigi külalised Pärnust asusid kohtumist juba teisel minutil juhtima, suutis kodumeeskond Maardu teise poolaja väravatest mängu enda kasuks pöörata ning Stanislav Tsõmbaljuki ja Vadim Šalabai väravatest 2:1 võidu võtta. Kuue vooru järel jätkab Maardu 15 punktiga esikohal, Pärnu leiab end 11 silma juures kolmandalt tabelirealt.14 punktiga hoiab teist kohta Nõmme United, kes suutis eile võõral väljakul 0:2 kaotusseisust välja tulla ja 90+2. minuti väravast alistada 3:2 FC Flora U-21 tiimi. Kahe väravaga sai võitjate poolelt maha Kevin Mätas, ühe lisas Karl Gustav Kokka.Sarnase tagasitulekuga sai hakkama ka Vändra Vaprus, kes suutis samuti 0:2 kaotusseisust alistada 3:2 FCI Levadia U-21 meeskonna. Võitjate poolelt olid täpsed Kristen Kähr, Rainer Peips ja Martin Pärn. Võit tõstis Vändra kümne punktiga neljandale tabelireale.Vooru kindlaima võidu sai kirja Tartu Tammeka U-21, kes alistas koduplatsil 6:1 Pärnu Jalgpalliklubi ning jätkab nüüd üheksa silmaga viiendal tabelireal. Kaks väravat said Tammeka poolelt enda nimele nii Martin Jõgi kui Mart Paul Preiman.Sarnaselt Tammeka U-21-le on kuue vooruga üheksa punkti kogunud ka FC Elva, kes alistas kolmapäeval Devid Lehteri iluväravast 1:0 Kohtla-Järve JK Järve. "
err,08.11.2020 18:09,Käsipalli Eesti koondis,https://sport.err.ee/1156644/kasipallikoondise-kapten-me-ei-lase-pead-norgu-voime-paris-uhked-olla,"Käsipallikoondise kapten: me ei lase pead norgu, võime päris uhked olla","Avapoolajal osutas Eesti Rio olümpiapronksile südikat vastupanu ja pausile mindi 12:13 kaotusseisus. Teisel poolajal läks Saksamaa aga oma teed. Neli päeva tagasi kaotati valikturniiri avamängus 28:31 Austriale.""Ma arvan, et emotsioonid on lõppkokkuvõttes positiivsed, sest mängisime kahe mängu kokkuvõttes 90 minutit päris head käsipalli,"" rääkis koondise kapten Martin Johannson ERR-ile. ""Teisel poolajal pani Saksamaa muidugi väga lihtsalt oma paremuse maksma, aga ma ei lase pead norgu ja võime päris uhked olla.""""Oleme saanud rööbastele, on vähem ärakukkumisi ja rünnakud on suures jaos mõtestatud, ei teki erilisi mõõnasid, nagu on varem ette tulnud. Teisel poolajal jooksime täna vastu seina, aga ei ütle ka, et esimesel poolajal hüppasime üle oma varju,"" lisas Johannson.""Kuna Austria mäng kripeldab rohkem, ütlen, et tänane oli ehk paremgi. Esimesed 30 minutit - super,"" tunnustas kapten meeskonnakaaslasi. "
err,26.08.2020 15:20,Raadiouudised,https://www.err.ee/1127629/reinsalu-maksimaalne-vaba-liikumine-eesti-ja-soome-vahel-peab-sailima,Reinsalu: maksimaalne vaba liikumine Eesti ja Soome vahel peab säilima,"Viimase kahe nädala jooksul Eestis tuvastatud koroonajuhtumite arv saja tuhande elaniku kohta oli täna hommikul 10,3 ning ületas seega Soome seatud piiri. Välisminister Urmas Reinsalu ütles Mall Mälbergile, et Eesti on valmis ka täiendavateks usaldusmeetmeteks. "
err,01.04.2021 23:42,Purjetamine,https://sport.err.ee/1608162898/puusta-portugali-laagrist-seal-tekib-sama-ookeanilaine-nagu-jaapaniski,Puusta Portugali laagrist: seal tekib sama ookeanilaine nagu Jaapaniski,"Puusta otsustas EM-i võistluspaika Portugali sõita juba kaks ja pool kuud enne võistlusi, et koos Iisraeli, Taani ja Inglismaa sportlastega treenida. Tugevast laagrist oli kasu mitmel moel ning kokkuvõttes kajastus see ka tulemuses - pääs medalisõitu ja kümnes koht.""Need kaks ja pool kuud saime kõik koos hästi [trenni] teha. Ma olin selleks võistluseks hästi valmistunud ja enesekindel ning väga hea oli peale minna. Selles suhtes see tulemus ei üllatanud mind, ma ootasin seda ja eesmärk oligi jõuda medalisõitu, nii et väga hästi läks,"" rääkis Puusta intervjuus ERR-ile.Võistlustel koges Puusta erinevaid, rohkem ja vähem stabiilseid tuuleolusid, mis mõjutasid ka enesekindlust. Üldiselt andis kõvas konkurentsis purjetamine siiski tubli enesekindlusesüsti, mis on olümpia eel väga tähtis.""See oli hea, et ma sain sinna medalisõitu ja sain just seda kogemust, et ainult TOP10-ga koos sõita. Põhimõtteliselt need ongi kõik need purjelaudurid, kes on ka olümpial,"" lisas Puusta.Pikk treeninglaager tuleb kasuks ka olümpiat silmas pidades, sest Tokyosse pääseb alles juuli alguses.""Veetsime suure aja Portugalis ka sellepärast, et seal tekib samuti selline ookeanilaine nagu Jaapaniski, sellepärast sai see koht valitud,"" jätkas Puusta. ""Me ise ei saa midagi valida (sõitmist Jaapanisse). Juuli alguses saab minna ja kui saab isegi kaks nädalat enne trenni teha, siis on väga hea, aga kui ainult paar päeva, siis on tõesti kahju, aga samas kõikidel sportlastel on samad reeglid, nii et teha ei ole midagi.""Neljapäeval sõitis Puusta Hispaaniasse treeninglaagrisse, kus harjutab taas koos rühmaga, samas kohas Cadizis toimub aprilli lõpus ka MM. Enne Tokyosse sõitu ootab ees veel võistlus Hollandis ja treeninglaager Inglismaal. "
err,01.12.2020 09:58,Teleuudised,https://www.err.ee/1192021/err-i-teleuudised-kell-9-00,ERR-i teleuudised kell 9:00,
err,31.07.2020 17:57,Kirjandus,https://kultuur.err.ee/1119342/piret-karro-luuletused-unustasin-ara-et-olen-kodutu,"Piret Karro luuletused. unustasin ära, et olen kodutu...","***unustasin ära,et olen kodutuja jäin siia elamamõneks kuukssiis tuli jälle kolidaüks kass vajas hoidmistmina vajasin ka hoidmistnii et vahepeal kolisin sukaissuhomme kolin jällesõprade diivanilesõprade köögilaualekülmkappija esikussetompa utca 20guyon köz 2sonnenallee 27etckõik aadressid on fiktiivsedkord siin, kord sealvõltsdokumentidegavõõras linnasmu aadressikaart valetabvõi luiskab, luuletabmina ei valetama elan siin, ausõnamul on rõdul potitaimed ja seinas vaipvõimul on seinas aukja köögiaknal tuhatoosidmeie loeme siin Berliner Tageszeitungitminu kodus on vannituba alati puhasvõiminu kodus on vannitoapõrandalati täis kubemekarvuelan puulatvade kõrgusel, elan kolmandal korrusel,mida siin linnas loetakse esimeseks korruseksharju ära, tere, mina olen piret, P-I-RET,jess, kedagi pole köögis, uus vaade, uus seltskond,uus kodukord, korista, ära korista, kas sul pardlit on,mul polegi palju mööblit vajakodu on see, kus su hambahari onkodu on see, kus sa oled maganud rohkem kui neli öödkodu on see, kus sind keegi ootabvahel on sellekstühi ruumThe Blahakujutan ette,kuidas kusetolm, suitsukonide tuhk,asfaldisse tallatud nätsud,pruunikad süljelärakad,maasmagajate higi ja langenud ihukarvad,autorataste tökat, koerte ja inimeste sitt,turistide maomahl ja poolseeditud tänavapitsaning seda kõike leotanud doonaust tõusnud niiskustulevad taldupidi kaasa mu korterisse,kuhu astun, kui olen ukse enda järel lukku keeranud,mu tuppa, kuhu jõuan, kui olen saapad esikusse karantiini jätnud,mu voodisse, kuhu ma ei jäta isegi linnaskäinud sokke jalga,aga see tuleb ikkagi kaasaja nagu puuürask uuristab põrandat mööda minuni raja,nii et põrand ja mina muutume pehkinud pudiks,blahale söödaks ja eluasemeks,ma ei saa selle vastu midagi teha,blaha on mu toas ja tema kombitsad küündivad mu õõnde***mu emakas munes munamüün maha500 € tkmu dna kasvab kuskil ülessügab minu lõuajoontkergitab mu kulmukaarttehnoloogiliselt vahendatud emadusolen infoema, emaplaatkülvan ennast üle ilmakõhus pole kedagi***võta kolm viilu leiba(viska hallitanud ära)pista rösterissemääri leibadele margariini(koori rääs enne maha)lõika juustuviilekuhja kõik kihitija nimeta see õhtusöögiks***söönnagu tubli lapssöönkahte keedetud munajäid veidi pehmeksja ei midagi muudhommikukssöönüksikraanikausi kohalkiirelt ära ühe apelsiniet oleks söödudsöönaga ei jaksa süüarestoranistomatisuppi(kokk pärast küsis, kas sai soolane)ei ole enam isutoita seda keha***kas saab siin maal veel ühe elu ära eladavõi põleme kõik sisse "
err,05.09.2020 07:07,Autoralli,https://sport.err.ee/1131576/tanak-lopetas-pika-voistluspaeva-esikohal-neuville-katkestas,"Tänak lõpetas pika võistluspäeva esikohal, Neuville katkestas","Laupäevase avakatse võitis noor soomlane Kalle Rovanperä, kes tõusis seejärel ka ralli üldliidriks. Toyota piloodil purunes aga kolmandal kiiruskatsel rehv ja ta kaotas sisuliselt pool minutit.Samal katsel näitas võimu koduteedel kihutav valitsev maailmameister Ott Tänak, kes edestas lähimaid konkurente enam kui viie sekundiga. Järgmisel katsel suurendas ta edu veelgi ja et heas hoos olid ka Craig Breen ja Thierry Neuville, saavutas Hyundai lõunasele hoolduspausile minnes kolmikjuhtimise.Paraku jäädi sellest pärastlõunasel esimesel katsel kohe ilma, sest Neuville lõhkus täielikult vedrustuse ja langes suurest mängust. Ka teistel tippudel oli Prangli katsel sügavate rööbaste tõttu rehvidega probleeme, kuid nii Ogier kui Elfyn Evans pääsesid hullemast ehmatusega.Päeva teises pooles jätkas suurepärases hoos Breen, kes võitis üheksanda ja kümnenda kiiruskatse ning kaotab enne viimast võistluspäeva Tänakule 11,7 sekundit.   
				Rally Estonia paremusjärjestus laupäevase võistluspäeva järel
				Autor/allikas: EWRC-results.com
			 
  ERR Spordi laupäevaõhtune Rally Estonia erisaade:Reedene võistluspäev:Hommikusel testikatsel näitas kiireimat minekut valitsev maailmameister Ott Tänak, kes läbis 6,23-kilomeetrise Abissaare testikatse ajaga 2.56,8. Sebastien Ogier (Toyota) kaotas talle 1,4 ja Esapekka Lappi (Ford) 1,5 sekundit.Reede õhtul Raadi mõisapargis toimunud ralli avakatsel sai Tänak kolmanda koha, kuigi kaotas Ogier'le ja Lappile vaid 0,1 sekundit. ERR Spordi reedene Rally Estonia erisaade:  Ülekande alguseni jäänud Ülekanne on lõppenudUUS! Rally EstoniaOTSEKopeeri HTML kood.Jaga 12   00:00 / 00:00LiveLaadimine Enne võistlust:Autoralli MM-sarjas jõuti enne koroonapausi ära pidada kolm etappi, neist viimane, Mehhiko ralli, toimus märtsi keskel. Pärast Rally Estoniat sõidetakse veel Türgis, Itaalias ning Belgias.Kolme etapi järel on MM-sarja üldliidriks 62 punkti kogunud Sebastien Ogier, kellele järgnevad Elfyn Evans (54), Thierry Neuville (42), Kalle Rovanperä (40) ja Ott Tänak (38).Ralli ajakava:ReedeShakedown Abissaare (6,23 km) 09:01SS1 Tartu (1,28 km) 19:08LaupäevSS2 Prangli 1 (20,23 km) 07:40SS3 Kanepi 1 (16,89 km) 08:21SS4 Otepää 1 (9,60 km) 09:08SS5 Mäeküla 1 (14,76 km) 10:00SS6 Elva 1 (11,72 km) 11:19*SS7 Prangli 2 (20,23 km) 14:37SS8 Kanepi 2 (16,89 km) 15:18SS9 Otepää 2 (9,60 km) 16:08SS10 Mäeküla 2 (14,76 km) 17:00SS11 Elva 2 (11,72 km) 18:19PühapäevSS12 Arula 1 (6,97 km) 07:35SS13 Kaagvere 1 (15,46 km) 08:09SS14 Kambja 1 (20,05 km) 09:08SS15 Arula 2 (6,97 km) 10:49SS16 Kaagvere 2 (15,46 km) 11:28SS17 Kambja 2 punktikatse (20,05 km) 13:18Finišipoodium ning autasustamine 15:30 "
err,22.02.2021 21:59,Käsipall,https://sport.err.ee/1608119584/musting-ajaloolisest-1-4-finaalkohast-usun-et-koik-saavad-sellest-motivatsiooni,"Musting ajaloolisest 1/4-finaalkohast: usun, et kõik saavad sellest motivatsiooni","Eesti klubikäsipalli lipulaev Põlva Serviti on tugevuselt kolmandas eurosarjas saanud tänavu jagu Praha ja Saratovi klubidest ning jõudnud kaheksa parema hulka. Sport annab väiksematele kohtadele võimaluse. Kui Põlvas on elanikke veidi üle viie tuhande, siis Saratovis rohkem kui 800 000 ja Prahas 1,3 miljonit.""Ma olen väga uhke ja mitte ainult selle pärast, et me nüüd esimesena Eesti klubidest, aga ma olen uhke eriti selle üle, et me oleme jõudnud eurosarjas kaheksa hulka. Seda 16 on mitmel korral erinevates sarjades ka meie poolt katsutud, ka mõne teise võistkonna poolt, aga see on juba päris tipule lähedal,"" rääkis Põlva Serviti peatreener Kalmer Musting intervjuus ERR-ile.Just eurosarjamängudeks on Musting ja abitreener Rein Suvi meeskonna spetsiaalsemalt ette valmistanud. Liigamängudes on ohje vahetevahel teadlikult lõdvemaks lastud, et vajalikul hetkel löögihoos olla. Eriti just vaimses plaanis. Taktikaline joonis on toiminud, Serviti suudab tänu ühtlasele koosseisule pakkuda tempot, mida vastased pole vastu võtta suutnud.Kristjan Muuga on Servitit esindanud üle 20 aasta. Eurosarja veerandfinaal on temagi jaoks uus kogemus. ""Lõpuks nägin ära selle hetke,"" ütles Muuga. ""Aga tegelikult ütleme nii, et ausalt pole hetkel veel kohale jõudnud. Eks ta on suur saavutus. Arvan, et ega meil siin mingeid imemehi ei ole hetkel. Arvan, et kõva sihuke meeskonnavärk, kõik toetuvad üksteisele ja nii saabki mängida.""Musting loodab, et Serviti edu julgustab ka teisi Eesti klubisid. ""Oli aeg ikkagi siin kümmekond aastat tagasi, kus Eestist osales neli võistkonda eurosarjas. Nüüd oleme mitmel aastal siin olnud kahe võistkonnaga ja vahepeal täiesti meie üksinda. See näitab seda, et ma usun, et kõik saavad sellest motivatsiooni, võimalused on meil olemas ja natuke liigume oma klubikäsipalliga ka ülespoole."" "
err,03.05.2021 12:34,Kultuuripoliitika,https://kultuur.err.ee/1608199591/komisjon-saadab-neli-riiklikult-tahtsat-kultuuriobjekti-riigikogule-otsustada,Komisjon saadab neli riiklikult tähtsat kultuuriobjekti riigikogule otsustada,"Kultuurikomisjoni esimehe Aadu Musta sõnul liigub kultuurikomisjoni ettepanek edasi riigikogu suurde saali, kus tehakse lõplik otsus kultuuriehitiste pingerea ning objektide kohta, mille rajamist või renoveerimist järgnevatel aastatel kultuurkapitali vahenditest toetada.""Me töötasime selle nimel, et lubataks ja lepitaks kokku, et me suudame rahastuse garanteerida mitte kahele, aga neljale objektile. Muidu jääks nii, et Eesti on ainult Tallinn ja Tartu. Mõlemad linnad on kenad, aga kultuuri peab olema ka väljaspool,"" tõdes Must ERR-i intervjuus.Igal valitud projektil oli Musta sõnul mitmeid positiivseid külgi. Näiteks Arvo Pärdi nimelise muusikamaja kasuks rääkis nii kohaliku kogukonna suur toetus kui see, et tegemist oleks olemasoleva maja parendamisega. ""Tema nimel on tööd tehtud ammu, see projekt on kaua küpsenud. Seal oli erinevate erakondade toetus ja paljud, kaasaarvatud mina, on käinud kohapeal,"" rääkis Must. ""Tal oli palju väikeseid plusse, kaasaarvatud kohaliku kogukonna väga suur toetus ja ka kohaliku omavalitsuse toetus. Rakveres on tegemist olemasoleva hoonega, selle parendamisega ja edendamisega, mitte sellega, et teeme ühe karbi juurde ja siis on kultuuri rohkem.""Ehkki tartlased ise pole päris kindlad, kuhu uus kultuurikeskus tulema peaks, käib linnas juba töö ruumiprogrammi kallal. Kaasatud on erinevate valdkondade eksperdid nii meilt kui mujalt.""Siin on võtmekoht rahvusvaheline arhitektuurivõistlus ja sellele eelnev eeltöö. Me tahame, et inimesed rohkem kaasa räägiksid. /.../ Täna me ei räägi ainult Tartust, me räägime Lõuna-Eestist ja see, mis kultuurikeskusse kavandatakse, on täiesti uus nähtus Lõuna-Eesti maastikul ja see on nii Tartule kui ka Lõuna-Eestile oluline paradigma muutus,"" ütles Tartu linnaarhitekt Tõnis Arjus ""Aktuaalsele kaamerale"".
										Toomas Peterson: teater, raamatukogu, kunstihoone, kuhu küll neid rajada?									Tartu kultuurikeskuse kõrval jäi teisena sõelale Narvas erakapitali omanduses olevail ajaloolistel Kreenholmi maadel asuv kultuurikeskus Manufaktuur.""Me taotlesime 15 miljonit ja ise olime nõus omalt poolt sama palju panema. Idee oli korda teha vana ketrusvabrik - selle vabriku õues toimus ""Kremli ööbikute"" etendus ja ""Station Narva"" etendus. Idee on teha selle ümber oleva vana vabriku ruumid korda,"" selgitas Narva Gate OÜ tegevjuht Jaanus Mikk.Nelja objekti kogumaksumus oleks komisjoni hinnangul umbes 140 miljonit eurot.Must märkis, et vastavat otsuse eelnõu arutatakse täiskogus kahel lugemisel ning lõpphääletuseni loodetakse jõuda juba kevadistungjärgu lõpuks.Suuremat sõelumist Musta sõnul siis enam toimuda ei tohiks, kuid on võimalik, et tehakse parandusettepanekuid. ""Võib toimuda parandusettepanek vähendamise suunas, kui selgub, et mõni projekt pole isegi riigi abiga jätkusuutlik või eluvõimeline, aga meie töötasime selle nimel, et selliseid objekte nimekirjas ei oleks.""Riiklikult tähtsate kultuuriobjektide nimekirja esitati 30 objekti, lõppvoorus oli laual 11 objekti. Nendega saab lähemalt tutvuda siin.Musta sõnul oleks võimalik ka see, et lõppnimekirjast välja jäänud objektid teeks koostööd rahastuse saanud objektidega.Kultuurkapitali seadus võimaldab kultuurkapitali nõukogul toetada vastavalt pingereale üheaegselt kuni kahe riiklikult tähtsa kultuuriehitise rajamist või renoveerimist. See, milline projekt esimesena ette võetakse, sõltub Musta sõnul nii pingereast kui projekti enda valmidusest. ""Meie pingereast peetakse kinni, aga kui peaks selguma, et mõni projekt on ehitusküps, siis kultuurkapitalil on pädevus neid prioriteetide pingeridasid ümber tõsta.""Kultuuriehitiste rajamiseks ja renoveerimiseks eraldatakse iga-aastaselt 60,6 protsenti Kultuurkapitalile sihtotstarbeliselt laekuvast hasartmängumaksust.Viimati otsustas riigikogu 1996. aastal rahastada riiklikult tähtsate kultuuriehitistena Kumu, Eesti Rahva Muuseumi ning Eesti Muusika- ja Teatriakadeemia ehitamist. "
err,25.09.2020 22:26,Eesti,https://www.err.ee/1139714/tapal-algas-liitlaste-lahingugrupi-integratsioonioppus,Tapal algas liitlaste lahingugrupi integratsiooniõppus,"Õppus toimub mitme nädala vältel ja on jaotatud erinevateks osadeks. Sel esmaspäeval alustati juhtimispunktide õppusega.Õppuse eesmärk on liitlasvägede integreerimine 1. jalaväebrigaadi operatsioonidesse lahingugrupi ülema ja staabi tasemel.Lisaks liitlasvägedele ja 1. jalaväebrigaadile võtavad õppusest osa ka kaitseväe akadeemia ohvitserid, kes on läbimas keskastmekursust, ning kadetid, kes õpivad põhikursusel.Järgmisel nädalal jätkub õppus kaitseväe keskpolügoonil, kus treenitakse lahingutegevust Eesti maastikul.Integratsiooniõpe lõpeb õppusega Lätis, kus liitlasväed treenivad koos Scoutspataljoniga ning vastutegevust on tegemas Läti liitlaste lahingugrupp.NATO 28 liitlasriigi juhid otsustasid 2016. aasta juunis Varssavi tippkohtumisel muutunud julgeolekukeskkonna tõttu paigutada alliansi lahingugrupid Eestisse, Lätisse, Leetu ja Poola. Eestis paikneva liitlaste lahingugrupi juhtriik on Ühendkuningriik, panustavad riigid on Prantsusmaa ja Taani.Tapale saabus esimene lahingugrupp 2017. aasta aprillis. "
err,09.07.2020 18:35,Raadiouudised,https://www.err.ee/1111371/paevakaja-09-07-2020-18-00-00,Päevakaja (09.07.2020 18:00:00),
err,04.05.2021 13:11,Elu,https://menu.err.ee/1105514/galerii-jaanipaeval-valitseb-tallinna-tanavatel-vaikus,Legend leidis kinnitust: Hiiumaa Ristna tuletorn pärineb Pariisist Eiffeli ateljeest,"Ristna tuletorni ja Eiffeli seosest pajatavaid legende on räägitud pikalt, ent seni polnud keegi dokumentaalselt kontrollinud, kas nendel juttudel ka tõepõhi all on. Arhitekt Indrek Laos asus aga infot koguma ning sai mitmest allikast kinnitust, et Ristna tuletorni näol on tegemist Eiffeli ateljee toodanguga.Leitust Eesti Kunstiakadeemias doktoritööd kirjutav Laos ütles ERR-ile, et ta suhtles sel aastal Zoomi vahendusel Eiffeli pärijate ühingu teadusnõukojaga, mille liikmed tegelevadki erinevate objektide ja Eiffeli tehase vaheliste seoste uurimisega.""Eraarhiivis on säilitatud Eiffeli tehase toodangu pikk loetelu ja tõenäoliselt Eiffel ise pidas arvestust oma objektide üle. See algab aastast 1867 ja ta on pidanud seda kuni 1889. aastani. Eiffeli torni valmimise järgselt enam sissekandeid ei ole,"" rääkis Laos, märkides, et Ristna tuletorni kohta on sissekanne vihikus olemas. Küll aga on Ristna asemel paberil kirjas Dagerort, sest just selle nime all teati Ristnat enne keelereformi. Hiiumaad nimetati toona aga Dagoks.  
				Nimekiri Eiffeli ateljee töödest
				Autor/allikas: Archives SETE (Société d’Exploitation de la tour Eiffel)
			""See objekt oli teadusnõukojale teada, aga seda sidet, et Dagerort Ristnaga seostub, nad ei osanud ise näha. See oli nende jaoks üllatus,"" tõdes Laos ja lisas, et Eiffeli toodangule viitas ka patendiameti arhiivist leitud metalltorni tehnoloogia kirjeldus ning dekoratiivsed elemendid, mis sarnanesid Eiffeli teistele töödele.""Tööstuslikus toodangus väga palju kaunistuselemente kopeeriti, sest neid valmistati masinlikult. Näiteks piirdeelemendid, aknaraamid, detailid jne,"" selgitas Laos, lisades, et sarnasusi võib märgata ka Eiffeli torni ja Ristna tuletorni dekoratiivsete elementide vahel.Välimus on aja jooksul muutunudRistna tuletorni tellis Tsaari-Venemaa valitsus eesmärgiga mereohutust tagada.""Kuna kaubateed läksid Eestimaa randadest mööda, siis mereohutuse tagamiseks oli siin kõige olulisem majakaid paigaldada. Sel ajal oli Prantsusmaal tehnoloogia kõige paremini arenenud ja nad olid selles mõttes maailma tipus,"" rääkis Laos, märkides, et prantslased olid oma tehnoloogia ka patentinud, mistõttu poleks teised ettevõtjad saanud samasuguseid lahendusi kasutada.Metallkonstruktsiooni detailid valmistati 1874. aastal Pariisis Gustave Eiffeli tehases, transporditi seejärel Hiiumaale ja pandi seal kokku. Aastate jooksul on tuletorni väljanägemine aga muutunud.  
				Ristna tuletorn enne esimest maailmasõda
				Autor/allikas: Indrek Laosi kogu
			""Ristna ei paista praegu selline metalltuletorn välja, sest ta on kaetud betoonsarkofaagiga. Seda tehti pärast esimest maailmasõda, 1921. aastal sõjakahjustuste likvideerimiseks. Seepärast on ta meile tänini nähtav raudbetoontornina,"" sõnas Laos.Laosi sõnul aitab Ristna tuletorni päritolu kinnitamine tuletorniga seonduvat rohkem väärtustada ja selgitada. Näiteks lükkab see ümber levinud loo, et 1871. aastal osteti tuletorn Pariisis toimunud maailmanäituselt. Maailmanäitust toona Pariisis tegelikult ei toimunudki.""Ühest küljest see purustab müüte ja legende, aga pakub asemele ühe tõe, mis on võib olla väärtuslikum kui need legendid,"" ütles Laos. "
err,17.07.2020 18:07,Eesti,https://www.err.ee/1114313/esmaspaevast-peavad-eestis-karantiini-jaama-kumnest-euroopa-riigist-tulijad,Esmaspäevast peavad Eestis karantiini jääma kümnest Euroopa riigist tulijad,"Euroopast Eestisse sisenemisel peavad karantiini jääma Rootsist, Portugalist, Rumeeniast, Bulgaariast, Horvaatiast, Islandilt, Luksemburgist, Hispaaniast, San Marinost ja Andorrast saabujad.Eestisse tulles ei kehti eneseisolatsioon tulevast nädalast reisijatele Ühendkuningriigist, Austriast, Belgiast, Hollandist, Iirimaalt, Itaaliast, Kreekast, Küproselt, Leedust, Liechtensteinist, Lätist, Norrast, Poolast, Prantsusmaalt, Maltalt, Saksamaalt, Slovakkiast, Sloveeniast, Soomest, Šveitsist, Taanist, Tšehhist ja Ungarist.Euroopa Liidus kokku lepitud kolmandate riikide nimekirja kuuluvatest riikidest on võimalik Eestisse reisida Alžeeriast, Austraaliast, Gruusiast, Jaapanist, Kanadast, Marokost, Lõuna-Koreast, Rwandast, Taist, Tuneesiast, Uruguayst ja Uus-Meremaalt.Teavet riikide ja nõuete kohta neist riikidest saabujatele saab välisministeeriumi lehelt.
										Esmaspäevast peavad eneseisolatsiooni jääma 27 Euroopa riigist saabujad									Koroonaviiruse leviku tõttu soovitab välisministeerium samas reisimist vältida, välja arvatud Euroopa riikidesse, kus nakatunuid on 16 või vähem inimest 100 000 elaniku kohta viimase 14 päeva jooksul ning kust naastes ei pea jääma eneseisolatsiooni.Reisimisel tasub kinni pidada järgmistest põhimõtetest: • Enne reisi planeerimist vaata sihtriigi nakkuskordaja infot välisministeeriumi kodulehelt. • Vii end kurssi võimalike reisipiirangutega sihtriigis – info saamiseks tutvu riigi infoga Reisi Targalt lehel, Euroopa Liidu ReOpen portaalis ja võta vajadusel detailide täpsustamiseks ühendust sihtriigi välisesindusega. • Registreeri oma reis välisministeeriumi Reisi Targalt lehel, et saaksime Sind võimalikest reisipiirangutest teavitada. • Järgi Terviseameti soovitusi (PDF) turvaliseks lennureisiks, et hoida enda ja teiste tervist – haigussümptomite esinemisel lükka reis edasi ja võta ühendust perearstiga. • Sõlmi reisikindlustus ning tutvu hoolikalt kindlustustingimustega (k.a COVID-19 põhjustatud reisitõrgete korral). • Asukohariigis järgi kohalike ametivõimude juhiseid ning hoia end kursis võimalike uute piirangutega. • Reisilt naastes järgi Eestis kehtivaid reegleid, jälgi oma tervist ning võta viiruskahtluse korral ühendust oma perearstiga. • Juhime tähelepanu sellele, et riik võib muuta riiki sisenemise ja seal viibimise tingimusi lühikese etteteatamisajaga. Täpsema info saamiseks sihtriigi tingimuste osas soovitame pöörduda välisriigi esinduse poole või välisriigi vastavate ametiasutuste poole. "
err,17.03.2021 22:33,Eesti,https://www.err.ee/1608146026/pensionid-tousevad-indekseerimise-tulemusena-1-6-protsenti,"Pensionid tõusevad indekseerimise tulemusena 1,6 protsenti","Indekseerimise tulemusena suurenevad pensionid alates 1. aprillist keskmiselt 1,6 protsenti, edastas valitsuse pressiesindaja.Pensioniindeksi väärtus sõltub 20 protsenti tarbijahinnaindeksi muutusest ja 80 protsenti sotsiaalmaksu pensionikindlustuse osa laekumise aastasest kasvust.Tarbijahinnaindeks langes mullu võrreldes 2019. aasta keskmisega 0,4 protsenti ja sotsiaalmaksu pensionikindlustuse osa laekumise aastane kasv on rahandusministeeriumi andmetel 2,1 protsenti.2021. aastal on rahvapensioni määr pärast indekseerimist 225 eurot ja 18 senti (praegu 221 eurot ja 63 senti), pensioni baasosa 219 euro tja 30 senti (praegu 215 eurot ja 51 senti) ja aastahinne 7 eurot ja 20,6 senti (praegu 7 eurot ning 10,4 senti).Kooskõlas riikliku pensionikindlustuse seaduse muudatusega tõstetakse pensioni baasosa pärast indekseerimist täiendavalt 16 euro võrra ja rahvapensioni 30 euro võrra.Seega suureneb pensionide baasosa 219 eurolt ja 30 sendilt 235 euro ja 30 sendini. Rahvapensioni suurendatakse pärast indekseerimist 30 euro võrra, mistõttu kasvab rahvapension 225 eurolt ja 18 sendilt 255 euro ja 18 sendini.Näiteks 15-aastase pensioniõigusliku staažiga inimese vanaduspension on pärast indekseerimist 327 eurot ja 40 senti, pärast täiendavat baasosa tõusu 343 eurot ja 40 senti.Riiklike pensionide indekseerimise eeldatav maksumus käesoleval aastal on 23 712 000 eurot. Riiklikke pensione indekseeritakse ligikaudu 321 000 pensionäril.Riiklike pensionide tõusu kogukuludeks 2021. aastal on 83 774 000 eurot ja vahendid selleks on ettenähtud riigieelarves.Määrust rakendatakse alates 1. aprillist. "
err,23.12.2020 15:35,Raadiouudised,https://www.err.ee/1217140/ilm-pusib-pigem-lortsine-kui-lumine,Ilm püsib pigem lörtsine kui lumine,
err,12.12.2020 21:36,ETV uudised,https://www.err.ee/1206019/viipekeelsed-uudised,Viipekeelsed uudised,
err,11.06.2020 14:15,Autoralli,https://sport.err.ee/1100659/koroonaviirus-rikkus-paddoni-plaanid-naasta-wrc-karusselli-oma-tiimiga,Koroonaviirus rikkus Paddoni plaanid naasta WRC karusselli oma tiimiga,"Paddon sõitis Hyundai võistkonnas 2014.-2018. aastal, võitis 2015. aastal Argentina ralli ja jõudis sel perioodil veel seitsmel korral pjedestaalile.Mulluseks hooajaks talle aga töökohta ei jagunud ja pärast seda on uus-meremaalane üritanud WRC sarja naasta, kuid seni edutult.Nüüd avaldas Paddon sotsiaalmeedias, et ta pidi tänavu startima neljal rallil Uus-Meremaa enda rallitiimiga, kes oleks kasutanud Hyundai WRC autosid.Neljast planeeritud etapist kolm - Portugal, Soome ja Uus-Meremaa - on tänaseks juba tühistatud ja küsimärgid ripuvad ka edasi lükatud Sardiinia ralli osas.Paddon tänas Twitteri postituses kaasaaitajaid ja avaldas pildi autost, millega nad oleksid tänavu sõitnud. Kogu ettevõtmine oleks olnud Uus-Meremaa keskne, nii taustajõud kui ka masina disain.Before the world got tipped upside down, we had plans with @HyundaiNZ for a return to the @OfficialWRC this year. The idea and theme was based around a 100% Kiwi livery while driving a Hyundai WRC car for a second team. We were very excited along with Hyundai NZ for 4 rounds 1/2 pic.twitter.com/rtcAuWymbd
— Hayden Paddon (@HaydenPaddon) June 9, 2020 "
err,04.05.2021 15:06,Teater,https://kultuur.err.ee/1148305/galerii-milline-peaks-olema-tuleviku-bussijaam,Halduskohtu otsus lubab Tartu Uuel Teatril autolavastuse piirangute kiuste publiku ette tuua,"""Kohus kinnitas, mida me juba teadsime isegi: ""Kõigi piirangute lõpp"" on viiruse vaatest ohutu lavastus ning etenduste algusaeg, st mai esimesel poolel algusega kell 21, on oluline nii kunstilistel kui muudel kaalutlustel,"" ütles ERR-ile Tartu Uue Teatri produtsent Maarja Mänd.Kohtunik Janek Laidvee selgitas, et antud juhul on tähtis see, et teater on etenduse raames pööranud suurt tähelepanu nii pealtvaatajate kui ka näitlejate turvalisusele ning nakkuse risk sedalaadi etendusel on praktiliselt olematu, kuna publik viibib autodes ning ka näitlejad on üksteisest ja publikust eraldatud.""On võimalik, et pikaajalise viirusekriisi tingimustes arenevad välja kunstivormid, mis on rahvatervise seisukohast ohutud ja seetõttu tuleb neid lubada. Lausaline avalike ürituste keeld ei pruugi olla proportsionaalne.""Teatud kunstiprojektide läbiviimise lubamine ei tähenda Laidvee sõnul automaatselt teiste avalike ürituste korraldajate ebavõrdset kohtlemist ja piirangud, mis ei võimalda sõltumata konkreetse tegevuse ohtlikkusest erandeid teha, ei pruugi olla proportsionaalsed.Kohus leidis ka, et antud juhul ei kaalu võimalik avalik huvi üles kaebaja huvi tuua etendus välja just maikuus. ""Kaebaja on välja toonud ja see nähtub piisavalt selgelt, et etenduse teema omab just tähtsust antud ajahetkel ning aasta pärast võib see olla kaotanud aktuaalsuse,"" märkis Laidvee oma selgituses.Laidvee sõnul tuleb arvestada ka sellega, et nakatumisnäitajad on praegu langustrendis ning toimub erinevate piirangute leevendamine. ""Kui kaebus ka jääb lõppastmes rahuldamata, ei saa kohtu hinnangul etenduste toimumise tõttu avalik huvi ülemääraselt kahjustada.""Otsus piirangute õiguspärasuse kohta alles selgubEsialgse õiguskaitse puhul ei ole tegemist lõpliku lahendiga, vaid määrusega, mis lubab Tartu Uuel Teatril maikuus etendusi anda ja lõplik kohtulahend võib olla nii teatri kasuks kui ka kahjuks, sest kaebuse sisuline läbivaatamine seisab veel ees. Alles pärast seda kujundab kohus lõpliku seisukoha piirangute õiguspärasuse kohta.Määrust esialgse õiguskaitse kohaldamise osas on valitsusel võimalik 15 päeva jooksul Tallinna ringkonnakohtus ka vaidlustada. Kui valitsus tahaks näiteks vaidlustada lavastuse neljapäeval toimuva esietenduse, tuleks neil juba teisipäeval määruskaebus ringkonnakohtule esitada. Kui ringkonnakohus tühistab halduskohtu antud esialgse õiguskaitse, pole teatril luba etendusi anda.""Antud asjas ei ole ka välistatud, et kaebaja loobub peale etenduste toimumist kaebusest, kuid võimalik on ka kaebuse sisuline lahendamine ja piirangutele hinnangu andmine kohtuotsusega,"" sõnas ERR-ile Tallinna haldus- ja ringkonnakohtu pressiesindaja Anneli Vilu. Kaebuse sisuline läbivaatamine algab pärast seda, kui valitsus on esitanud hiljemalt 4. juuniks halduskohtule kaebuse osas oma seisukoha.Esialgu aprillikuuse planeeritud autoteatri lavastuse esietendus toimub Eesti Rahva Muuseumi B-parklas neljapäeval, 6. mail. Järgmised etendused on kavas 7., 8., 11., 12., 13., 14. ja 15. mail.Tartu Uus Teater saatis aprilli alguses peaminister Kaja Kallasele pöördumise, millega soovis vaidlustada terviseameti otsuse lavastuse esietendus avaliku ürituste piirangutele viidates edasi lükata. Reedel oli teater endiselt valitsuse erisuse ootel, kuid tegi neljapäeval toimuvaks esietenduseks siiski juba ettevalmistusi. "
err,09.10.2020 09:12,Autoralli,https://sport.err.ee/1145020/mehhiko-ja-argentina-rallid-jaavad-jargmisel-aastal-ara,Mehhiko ja Argentina rallid jäävad järgmisel aastal ära,"""WRC on otsustanud, et aasta esimesel poolel sari Euroopast ei lahku, nii et Mehhiko ralli ei ole 2021. aasta kalendris, kuid mõlema osapoole jätkuva huvi tõttu on see seal vähemalt 2022. ja 2023. aastal,"" teatas ralli peadirektor Gilles Spitalier.MM-etapi järel toimub Mehhikos järgmise aasta keskpaigas Rally del Baijo nimeline võistlus, mis veetakse läbi sarnaselt MM-rallile Guanajuato osariigis, et korraldajad saaksid tulevikku silmas pidades n-ö kätt soojas hoida.Eelnevalt on Mehhiko kuulunud MM-kalendrisse katkematult 17 hooaega järjest.Ära jääb ka Argentina MM-etappMM-ralli ärajätmisest teatasid reedel ka Argentina etapi korraldajad. Traditsiooniliselt Argentinas Cordoba provintsis peetav võistlus jäetakse sarnaselt Mehhiko etapile ära koroonaviiruse pandeemiast tingitud komplikatsioonide tõttu.Otsus tähendab, et Argentina ralli, mida on korraldatud viimased 39 aastat, jääb teist hooaega järjest MM-kalendrist välja. Korraldajate sõnul loodetakse naasta 2022. aastal. ""2021. aasta ralli ärajäämine on valus. Olen sama pettunud, kui kõik teised,"" kommenteeris Argentina ralli peadirektor David Eli. ""Jätkame tööd selle nimel, et saaksime ülejärgmisel aastal MM-sarja taas Argentinasse tuua."" "
err,30.07.2020 12:37,Jalgpall,https://sport.err.ee/1118492/laanemaa-nooruk-kais-soome-mitmekordse-medalistiga-treenimas,Läänemaa nooruk käis Soome mitmekordse medalistiga treenimas,"Peagi 16-aastaseks saav Luks on siiamaani olnud Läänemaa/Hiiumaa ühendmeeskonna U-17 tiimi põhiväravavaht ning saanud selle aastaga kirja neli täismängu. Klubi ise paikneb ühe kaotusega U-17 Eliitliiga II liiga I alagrupis momendil liidrikohal, kirjutab Soccernet.ee.Noor läänlane jõudis esmakordselt treeningule 6. juulil, mil ta võttis osa mängujärgsest trennist vahendab Läänlane. Nooruk ise teatas, et viimati 2014. aastal Soome kolmandaks tulnud klubi treeningutelt oli palju teoreetilist informatsiooni ning väravasuul mängiv nooruk kinnitas, et tulevikus võib õpitust talle kindlasti kasu tulla. Lisaks sai ta teada, millega tuleb tal tulevikus rohkem vaeva näha.Loe edasi portaalist Soccernet.ee. "
err,16.10.2020 18:09,Jalgrattasport,https://sport.err.ee/1148151/vueltal-saab-kaasa-elada-kahele-eesti-ratturile,Vueltal saab kaasa elada kahele Eesti ratturile,"Lisaks Laasile kuuluvad Bora-Hansgrohe meeskonda sakslased Pascal Ackermann, Andreas Schillinger, Michael Schwarzmann ja Rüdiger Selig, austerlane Felix Groschartner, austraallane Jay McCarthy ning hollandlane Ide Schelling.Laas on tänavu teeninud kaks võitu, pälvides esikohad Slovakkia tuuri esimesel ja kolmandal etapil.Räime kõrval stardivad Israel Start-Up Nationi värvides iirlane Dan Martin, iisraellane Omer Goldstein, šveitslased Reto Hollenstein ja Matteo Badilatti, kanadalane James Piccoli, prantslane Alexis Renard ning austraallane Rory Sutherland.Räim on sel aastal võidutsenud korra, kui veebruaris toimunud Türgi tuuri avaetapil ei olnud eestlasele vastaseid.Hispaania velotuur lõpeb 8. novembril. "
err,02.08.2020 17:02,Ratsasport,https://sport.err.ee/1119684/dina-ellermann-tuli-koolisoidus-eesti-meistriks-uheksandat-aastat-jarjest,Dina Ellermann tuli koolisõidus Eesti meistriks üheksandat aastat järjest,"Eri põhjustel jäi tänavuse koolisõidu Eesti meistrivõistluste konkurents üsna õhukeseks - meistrivõistluste arvestuses osales kolm hobust, kellest 144,460 protsendipunktiga võitis meie kõige kogenum koolisõitja Dina Ellermann Donna Annal.""Me tundsime end mõlemad suurepäraselt. Nii hea meel on jälle võistelda pärast sellist segast aega. Ma arvan, et kõik sportlased on väga õnnelikud, et saavad jälle võistlustel osaleda,"" rääkis Ellermann intervjuus ERR-ile. ""Me anname endast alati maksimumi, sest me ei sõida teiste pärast, vaid iseenda pärast. Välismaa tulemused loevad rohkem ja tahaks käia rohkem seal, aga eks paistab, kuidas elu hakkab selle viirusega olema.""""Ma jäin võistlusega väga rahule, sest ma natuke ikkagi põdesin, kuna viimane suurvõistlus oli meil Helsingi Horse Show'l, seal saime suure publiku ees olla ja nüüd oli pikk paus sees,"" jätkas Ellermann. ""See annab enesekindlust kahe nädala pärast Ruilas toimuvale MK-etapile, kus me oleme juba üles antud. Selles suhtes oli hea teha üks eelvõistlus.""Väljaspool meistrivõistlusi võistles Ellermann kaasa ka oma kogenud ratsul, 17-aastasel Landy's Akvarelil, kes teisel osavõistlusel oli teine.""Tema on juba meie Grand Old Lady, tema naudib siin käimist. Ta teab, et põhirõhk ei ole ainult tema peal, et tal on nagu teine partner ka ja see annabki nagu enesekindlust juurde,"" ütles Ellermann. ""Nad kahekesi naudivad, et saavad koos minuga käia."" Kuidas valmistub Ellermann kahe nädala pärast toimuvaks MK-etapiks? ""Igale välisvõistlusele lähen vastu keskendunult ehk teen oma rutiinset treeningplaani ja kõik käib ikka nii nagu alati on käinud eelnevatel aastatel,"" kirjeldas Ellermann. ""Seekord on lihtsalt rõõm ja ootusvärevus suuremad. Ja siis veel see, et saab kodus võistelda, kuna Tallinn International Horse Show jääb sel aastal ära, millest oli natuke kahju, sest nii ei saa kodupubliku ees võistelda, aga nüüd on motivatsioon jälle palju kõrgemal, et midagi ikka on.""Koolisõidu kokkuvõttes oli teine Getter Kangur Ashwanil, kolmas Marika Vunder Helifaril. Vahepealses koroonaajas leidis Ellermann ka positiivset.""Ratsaspordis on selline huvitav asi, et nüüd oli profiratsutajatel aega oma noori hobuseid ette valmistada. Ma arvan, et järgmisel aastal või nüüd selle aasta lõpus on veel rohkem hobuseid kõrgemal tasemel välja tulemas,"" jätkas Ellermann. ""Sportlastel oli lihtsalt aega oma põhihobuste kõrvalt noorematega tegeleda. Põhihobused olid treeningrežiimil, aga noori valmistasime hoogsalt ette."" Kooli- ja takistussõidu MK-etapp leiab Ruilas aset kahe nädala pärast.Vaata ka ETV spordisaate klippi:  Ülekande alguseni jäänud Ülekanne on lõppenudOTSEKopeeri HTML kood.Jaga 12   00:00 / 00:00LiveLaadimine  "
err,08.08.2020 09:47,Korvpall,https://sport.err.ee/1121901/euroliiga-korvpallurit-tabas-akksurm,Euroliiga korvpallurit tabas äkksurm,"Serbia pealinnas üksi trenni teinud 216-sentimeetrine keskmängija kukkus südamerabanduse tõttu kokku ja teda elustada ei suudetud, vahendab klubi kodulehekülg.Nigeeria pealinnas Lagoses sündinud Ojo sirgus korvpalluriks USA-s, kus käis nii keskkoolis kui ka ülikoolis.Pärast õpingute lõppu liitus ta 2017. aastal Belgradi FMP-ga, kust liikus aasta hiljem Crvena Zvezdaga. Viimasti ridades võitis ta mullu nii Aadria liiga kui ka Serbia liiga.Eelmisel hooajal Euroliigas käis Ojo väljakul 22 korda, saades kirja keskmiselt 11 mänguminutit, 4,1 punkti ja 3,0 lauapalli ühe kohtumise kohta.""Tema äkksurm šokeeris nii klubi mängijaid, taustajõude kui ka juhtkonda. Ta võitis Red Stariga kolm trofeed ja lahkus klubist sõbralikult 30. juunil,"" kirjutati Crvena Zvezda leheküljel. "
err,01.10.2020 10:45,Eesti,https://www.err.ee/1141588/tallink-loodab-linnahalli-arendamisega-liituda-jargmistes-etappides,Tallink loodab linnahalli arendamisega liituda järgmistes etappides,"Tallinna linnapea Mihhail Kõlvart ütles intervjuus ERR-ile, et linn läheb linnahalli arendamisega üksi edasi ning selleks on esitatud Euroopa Komisjonile riigiabiloa taotluse.""Kui Tallink tahab kunagi liituda, siis oleks see väga tore. Ilmselt mitmeks aastaks Tallinkil sellist võimalust ei teki. Reaalsus on selline, et see projekt sünnib ilmselt ilma Tallinkita,"" lausus Kõlvart.Tallinki juht Paavo Nõgene ütles neljapäeval ERR-ile, et Tallink vähemalt esialgu tõesti linnahalli projektiga ei liitu.""Täna on Tallinki põhitegevus suunatud ettevõtte põhiäri taastamisele. Oleme Tallinna linnapeaga olnud kontaktis ning väljendanud valmisolekut arutada projektiga liitumist järgmistes etappides,"" märkis ta.Millal ja kas Tallink linnahalli arendamisega liitub, sõltub Nõgene sõnul ka Tallinna linnast. ""Sõltuvalt sellest, kui kiiresti linn Linnahalli arendamisega edasi saab minna, saame ka täpsemalt rääkida Tallinki võimalikust liitumisajast ja mahust,"" ütles Nõgene.Kõlvart ütles, et linn soovib riigiabi, kui selleks luba saadakse, kasutada linnahalli kontserdisaali ja konverentsikeskuse rajamiseks. Riigiabiloa taotlust aga menetletakse Euroopa Komisjonis juba kolmandat aastat ning viimane sõnum oli, et linnal tuleb veel otsust oodata.Nõgene ütles, et Tallinki osaluse maht ja tegevused sõltuvad otseselt sellest, kui on selge, millal saabub linnale või riigile riigiabiluba. ""Kõik sõltub lõppkokkuvõttes ajaraamist ja sellest, kui taastunud on selleks ajaks Tallinki põhitegevus,"" lausus ta.Tallink Grupp, AS Infortar ja Tallinn sõlmisid tänavu veebruaris kokkuleppe, et linnahalli arendamiseks luuakse ühisettevõte ning linnahalli piirkonda rajatakse reisisadam, konverentsikeskus, kontserdisaal, hotell ja kaubanduskeskus. Arenduse maksumuseks hinnati 300 miljonit eurot. "
err,11.09.2020 10:36,Eesti,https://www.err.ee/1133979/oopaevaga-lisandus-32-koroonahaiget,Ööpäevaga lisandus 32 koroonahaiget,"Viimase ööpäeva jooksul analüüsiti Eestis 1845 haigust COVID-19 põhjustava SARS-CoV-2 viiruse esmast testi, millest 32 testi tulemus osutus positiivseks.11. septembri hommikuse seisuga vajab Eestis koroonaviiruse tõttu haiglaravi 13 inimest, juhitaval hingamisel on üks  patsient. Viimase 14 päeva haigestumus 100 000 inimese kohta on 21,75. Koroonakaart.ee andmetel on aktiivseid haigusjuhte Eestis praegu 289 (+14 eilsega).Rahvastikuregistri andmete kohaselt laekus enim uusi positiivseid testitulemusi Harjumaale, kus koroonaviirusesse nakatumine tuvastati 16 inimesel. Ida-Virumale laekus üheksa uut positiivset testi tulemust, Tartumaale neli ja Võrumaale üks.  Kahel juhul puudus positiivse proovi andnutel rahvastikuregistris registreeritud elukoht.Harjumaale (15 Tallinn) ööpäevaga lisandunud 16 haigusjuhust on ühel juhul tegemist Suurbritanniast sisse toodud juhtumiga, neljal juhul anti haigus edasi töö- või perekontaktide kaudu, ühel juhul toimud nakatumine lasteaias. Ülejäänud nakatumiste asjaolud on hetkel veel täpsustamisel.Perioodil 9.-10. september lisandunud haigusjuhtudest oli kahel juhul nakatumine seotud lasteaiaga ning neljal juhul oli tegemist nakatumisega pere- ja töökontaktide kaudu.Terviseameti põhja regionaalosakonna jälgimisel on kuus aktiivset kollet, millest Nõmme Kalju koldega on seotud 15, 21. augusti Viimsepäeva katedraali klubiürituse (Ülemiste City) koldega 10, Gourmet Coffee koldega 16 ning muusika koldega kuus. Töökohal haigestumise koldega on kokku seotud kaheksa haigusjuhtu. Lisandus lasteaia kolle, kus nakatunuid on kokku seitse, neist kolm last ja neli täiskasvanut (kolm õpetajat/ õpetajaabi ja üks lapsevanem).
										Ööpäevaga lisandus 57 koroonahaiget									Kokku on seoses koroonaviiruse levikuga terviseameti Põhja regionaalosakonna jälgimisel 921 inimest, kellest 169 on haigestunud.Ida-Virumaale lisandus  üheksa uut juhtu. Seitsmel juhul on tegemist varasemate nakatunute lähikontaktsetega, kahel juhul on nakatumise asjaolud veel täpsustamisel.Kokku on Ida regioonis viis aktiivset kollet, millest suurim on 57 haigestunuga (neist 31 on töötajad ja 26 töötajate lähikontaktsed) Estonia kaevanduse kolle. Ühendkuningriigist sissetoodud koroonaviiruse koldega on seotud 15, Ojamaa kaevanduse koldega üheksa ning Viru vangla koldega viis haigusjuhtu. Ida regionaalosakonna jälgimisel on 442 inimest, kellest on haigestunud 64 .Tartumaale ja Võrumaale lisandunud juhtumite puhul on tegemist varasemate haigestunute lähikontaktsetega.  Lõuna regioonis on tänahommikuse seisuga kolm kollet – perekondlik nakatumine (kuus inimest), Võru sünnipäev (18 inimest, kellest üks on Lääne regionaalosakonna jälgimisel) ja Itaalia reisi kolle (üheksa haigestunut, viis neist on  Lääne regionaalosakonna jälgimisel). Lõuna regionaalosakonna jälgimisel on koroonaviirusega seoses 305 inimest, kellest 35 on haigestunud.Lääne regionaalosakonnas on jälgimisel 35 inimest, kellest üheksa on haigestunud.Eestis on koroonaviirus nõudnud 64 inimese elu.Eestis on kokku tehtud ligi 168 tuhat esmast testi, nendest 2632 ehk 1,56 protsenti on olnud SARS-CoV-2 viiruse suhtes positiivsed. "
err,09.03.2021 11:56,Välismaa,https://www.err.ee/1608135808/talvik-katalaanidelt-saadikupuutumatuse-votmine-on-ohtlik-pretsedent,Talvik: katalaanidelt saadikupuutumatuse võtmine on ohtlik pretsedent,"""Minu arvates on see väga halb pretsedent, mis tehti. See on häbiväärne,"" ütles Talvik teisipäeval ERR-ile. ""See on suur löök kogu Euroopa demokraatiale, kui Euroopa Liidu kõige tähtsam esinduskogu sellise otsuse tegi,"" lisas ta.Talviku sõnul saadikupuutumatuse mõte selles, et ei saaks represseerida teisiti mõtlevaid poliitikuid, aga kahjuks näitas Euroopa Parlamendi otsus, et sellest ei saada aru. ""Seni on saadikupuutumatus ära võetud saadikutelt, kes olid korda saatnud mõne korruptiivse või muu kriminaalse tegevuse. Nüüd võeti selle eest, et need kolm saadikud organiseerisid referendumi ja soovivad Katalooniale iseseisvust. See puutumatuse äravõtmine on sõnavabaduse ja demokraatia piiramine,"" ütles Talvik.Küsimusele, kas ta ei nõustu kinnitustega, et Hispaania on õigusriik, mis peaks tagama katalaani poliitikute ausa kohtlemise, viitas Talvik sellele, et Hispaanias juba on katalaani iseseisvuslasi pikaks ajaks vangi mõistetud. ""Omada Euroopa Liidus poliitvange! Kas see on õigusriigile omane? Panna rahva poolt valitud inimesed 8-13 aastaks vangi selle eest, et nad korraldasid referendumi? Panna aastaks vangi räppar, kes oma laulu sõnades julges midagi halvasti öelda kohtunike ja kuningapere suunas. Kas see on õigusriik, kus kehtivad need niinimetatud euroopalikud väärtused? Antud juhul kasutatakse õigusriigi juttu silmakirjaliku poliitika õigustamiseks,"" ütles ta.
										Euroopa Parlament tühistas katalaanidest seadusandjate puutumatuse (7) Talvik peab nõrgaks ka Eestist valitud Euroopa Parlamendi saadikute argumenti, et Hispaania on NATO liitlasena Eesti jaoks oluline julgeolekupartner. ""Kui sõber midagi valesti teeb, siis saab talle alati kriitikat teha nii, et sõprus ei lõpe. Palju ohtlikum on see, et kriitikat ei tehta ja ohtlikud tendentsid süvenevad. Meie silmakirjaliku välispoliitika tõttu võivadki ebademokraatlikud tendentsid Euroopas süveneda,"" leidis Talvik.Euroopa Parlament otsustas esmaspäeva õhtul peetud salajase hääletuse käigus võtta Hispaania Kataloonia regiooni endiselt valitsusjuhilt Carles Puigdemontilt ja kahelt tema kabineti liikmelt Antoni Cominilt ja Clara Ponsatilt, saadikupuutumatus. Hispaania valitsus taotles kolmelt poliitikult, kes olid kodumaalt põgenenud ja kes 2019. aastal Euroopa Parlamenti valiti, immuniteedi võtmist, et nende 2017. aasta tegevuse üle kohut mõista. "
err,06.11.2020 19:11,Välismaa,https://www.err.ee/1156144/err-washingtonis-suurim-kohtuvaidlus-on-toenaoliselt-ees-pennsylvanias,ERR Washingtonis: suurim kohtuvaidlus on tõenäoliselt ees Pennsylvanias,"Rohemäe ütles Eesti aja järgi reede õhtul, et tema hinnangul järgnevad häälte lugemisele kohtuvaidlused, millest märkimisväärseim võib aset leida Pennsylvanias, kus Trump ja tema meeskond üritavad kohtu kaudu tühistada posti teel saabuvatele häältele antud kolme päeva pikkust lisaaega. Lisaaeg lõppeb reedel.Rohemäe märkis, et nendes osariikides, kus häälte vahe on väga väike, hakatakse hääli üle lugema. ""See juhtub Wisconsinis, see juhtub Georgias. Eks ole näha, mis seal lõplikud tulemused on,"" ütles Rohemäe.""On ka Nevada osariik, kus jätkuvalt hääli loetakse. President Trumpi kaitsjad on öelnud, et 3000 häält on nende hinnangul valesti antud, et nad kontrollisid inimeste nimesid ja aadresse ja ka selles osas on oodata kohtuvaidlusi. Sõltub sellest, kui suur vahe Nevadas lõpuks on, kui peaks minema üht- või teistpidi, kas need 3000 häält ka midagi muudaksid,"" rääkis Rohemäe.Rohemäe sõnul pole miski veel otsustatud, kuigi tavapärases demokraatide kantsis Washingtonis juba väike rahvapidu käib. "
err,01.02.2021 20:48,Tele/raadio,https://menu.err.ee/1608094354/pangakaardifannil-on-kogutud-ule-3800-kaardi,Pangakaardifännil on kogutud üle 3800 kaardi,"""Mäletan, see oli Hansapanga automaadikaart,"" meenutas mees oma esimest pangakaarti ""Ringvaates"". ""Ja minu kogu sai alguse nii, et kui ma läksin seda ümber vahetama, tuli kiri, et nüüd on olemas maksekaart, sellega saab poes maksta. Läksin panka ja teller ütles, et võite vana kaardi alles jätta.""Sellest on möödas juba veerand sajandit ja mehe kaardikogus on juba tuhandeid kaarte erinevatest pankadest. Ta on proovinud küll kaarte mitu korda üle lugeda, kuid praeguseks on lihtsam kaartide kogust hinnata kaalu järgi. ""Neid on kaustikutes, karpides, ümbrikes. Kaalu järgi - 5 grammi on kaart, kokku 19 kilo, see teeb 3800 kaarti.""Kui alguses täiendas mees kogu iseenda pangakaartidega, siis aja möödudes hakkasid ka sõbrad, tuttavad, töökaaslased ja isegi pangad kodu täiendamisega aitama. ""Pangad on pannud õla alla. see on kõige olulisem. Pangas käisin, seal vahetuvad inimesed, näitasin oma kogu ja töötajal vajus suu lahti ja ütles, et sellisele kogule peab õla alla panema."" "
err,01.07.2020 18:15,Raadiouudised,https://www.err.ee/1107893/ooklubid-ei-pea-voimalikuks-tantsijate-hajutamist,Ööklubid ei pea võimalikuks tantsijate hajutamist,"Kuidas plaanivad ööklubid tantsupõrandal täita hajutamisnõuet, uuris Ode Maria Punamäe. "
err,22.06.2020 16:55,Raadiouudised,https://www.err.ee/1105097/suurem-osa-onnetusi-juhtub-kodulahedastes-veekogudes,Suurem osa õnnetusi juhtub kodulähedastes veekogudes,Kiiri Toomberg. 
err,10.04.2021 08:31,Keskkond,https://novaator.err.ee/1608172153/polevkivituha-voime-siduda-susihappegaasi-mattub-tuhamakke,Põlevkivituha võime siduda süsihappegaasi mattub tuhamäkke,"""Koostisest tulenevalt seob põlevkivituhk märkimisväärselt CO2-te, kuid minu doktoritöö näitab, et aastakümnete jooksul mägedesse ladustatud tuhk CO2 sidumise potentsiaali siiski ei saavuta,"" ütleb Leben.Eelkõige on asi selles, et peeneteralise tuha kiire platoodele ladustamise ja tsementeerumise tõttu moodustuvad tihedad kihid. Seetõttu on CO2 juurdepääs tuhale oluliselt takistatud. ""Uurimistulemused näitavad, et tuhaplatoodes seotakse tuhka vaid ligikaudu kaks protsenti põlevkivi põletamisel vabanevast CO2-st,"" võtab Leben lühidalt probleemi olemuse kokku.Parem väli kui mägi, aga veel parem kui ei kumbagiFossiilsete tahkete kütuste kasutamine põhjustab suure osa üleilmsest kasvuhoonegaaside emissioonist. Lisaks tekib seetõttu suur kogus erinevaid tahkeid jäätmeid. Kivisöe ja põlevkivi põletamisel tekkivad tahked jäätmed on tihti keemiliselt reaktiivsed.""Koostisest tulenevalt seob põlevkivituhk märkimisväärselt CO2-te, kuid minu doktoritöö näitab, et aastakümnete jooksul mägedesse ladustatud tuhk CO2 sidumise potentsiaali siiski ei saavuta.""Selliste jäätmete taaskasutus on paljuski piiratud, mistõttu ladestatakse need elektrijaamade lähistele settetiikidesse või –platoodele. Siiski on neid võimalik kasutada lisandina betooni ja ehitusmaterjalide tootmisel või kaevandatud alade tagasitäitmisel. Taaskasutuse maht aga varieerub: Eestis on see praegu heal juhul vaid paar protsenti, Jaapanis aga näiteks ligikaudu 90 protsenti.Eestis on põlevkivitööstus suurim kasvuhoonegaaside emiteerija ja tahkete jäätmete tekitaja. Üle 70 protsendi Eestis õhku paisatud CO2-st pärineb põlevkivitööstusest. Samas võib põlevkivituhk ka osa tekitatud CO2-st tagasi siduda.Tuha CO2 sidumise võime sõltub tuha koostisest, eelkõige vaba kaltsium- (CaO) ja magneesiumoksiidi (MgO) sisaldusest. Näiteks seob 4,1-protsendise CaO sisaldusega kivisöetuhk ühe tonni kohta kuni 26 kilogrammi süsihappegaasi. Eesti põlevkivituhkades on vaba CaO sisaldus kuni 30 protsenti ning sidumispotentsiaal selle võrra oluliselt kõrgem. Siiski ei piisaks ka kogu sidumispotentsiaali ära kasutamise korral sellest põlevkivitööstuse õhku paisatud CO2 sidumiseks.""Nagu mainitud, siis minu andmetest lähtuvalt seob platoos ladestatud tuhk vaid umbes kaks protsenti elektrijaama korstendest õhku paisatavast süsihappegaasist. Tuha potentsiaal CO2 sidumiseks, kui kõik tuhaosakesed oleksid süsihappegaasile nii-öelda avatud, on mitu korda kõrgem,"" selgitab Leben.""Minu andmetest lähtuvalt seob platoos ladestatud tuhk vaid umbes kaks protsenti elektrijaama korstendest õhku paisatavast süsihappegaasist.""Mäkke ladestatud tuhas toimub aeglane ja kaua kestev leelisaktivatsioon, mille käigus moodustuvad polümeersed tsemendimineraalid, sarnaselt tsementbetooni kivistumisele. See küll parandab platoode geotehnilist püsivust, teisalt aga pärsib süsiniku sidumist. Hea pool on Lebeni sõnul see, et kiire tsementeerumine võimaldab ehitada kümnete meetrite kõrguseid järskude nõlvadega tuhamägesid, piirates sellega tuhaladestute pindala.Tuhaplatoo koostist uurides selgus, et Eesti tuhaplatoodes seob üks tonn tuhasetteid keskmiselt 51 kilogrammi CO2-te. Leitud näitaja on varasemate mudelite ja laborieksperimentidel põhinevate CO2 sidumise hinnangutest vähemalt 5–6 korda väiksem, seda just väliskihtide tsementeerumise tõttu.  
				Kristjan Leben tegemas geoloogilisi mõõtmisi.
				Autor/allikas: Peeter Paaver
			Tuhamägedelt kogutud proove uurides sai aga Leben teada, et tuhasette CO2 sidumist on võimalik tõsta, kui juhtida elektrijaamade, teiste tööstuste suitsugaase või CO2 heitmeid läbi tuhahoidlate. Nii on võimalik tõsta tuhka seotud süsihappegaasi mahtu keskmiselt 150 kilogrammi võrra tonni kohta, mis tõstaks süsiniku sidumise mahu 200 kilogrammini ühe tonni tuhasette kohta.""CO2 sidumise suurendamiseks oleks kõige lihtsam tuhk suuremale alale laiali laotada, kuid see ei ole maakasutuse seisukohalt mõistlik,"" märgib Leben. ""Pigem tuleks tuhale leida rohkem taaskasutusvõimalusi, et seda jõuaks vähem mägedele.""Tuha kasulikke omadusi saaks ja võiks värske doktori sõnul ära kasutada ka teistes suundades kui passiivse süsihappegaasi sidujana. ""Vaadates aga viimaste aastate trende, siis tuha massiivse ladestamise vähenemise eest hoolitseb juba CO2 kvootide poliitika, elektriturg ja taastuvenergia areng, seega üüratuid koguseid tuhka tulevikus enam ei teki,"" ütleb ta.Kui perspektiivikaks pidada põlevkivitööstust?""Tänases tehnoloogilises ja keskkonnapoliitilises raamistikus ei ole põlevkivitööstus energiatootmise seisukohast enam perspektiivikas. Põlevkiviõli tootmine on teine küsimus ja arvatavasti on sellel turgu pikemas perspektiivis,"" sõnab Kristjan Leben veel.""Tänases tehnoloogilises ja keskkonnapoliitilises raamistikus ei ole põlevkivitööstus energiatootmise seisukohast enam perspektiivikas.""Siiski, selle talve külmad ja tuulevaiksed ilmad tuletasid värske doktori sõnul jälle meelde, et päris ilma juhitava energiatootmiseta ei saa. ""Iseküsimus, kas see on biomassi-, gaasi-, tuuma- või siis ikkagi põlevkivielektrijaam, aga siis juba uute süsinikuneutraalsete tehnoloogiatega nagu ""OxyFuel"", milles üks lüli on tekkiva ja juba ladustatud tuhasette maksimaalse CO2 sidumispotentsiaali kasutamine,"" tõdeb ta.Ajalooliselt on suur osa eestlaste igapäevasest elektrist saadud põlevkivi elektrijaamadest. Paraku tekib selle käigus aastas miljoneid tonne tuhka ja õhku paiskub suures koguses süsihappegaasi ehk CO2-te, mis on oluline kasvuhoonegaas. Kuigi kaevandatud põlevkivi kogused on viimastel aastatel peaaegu poole võrra vähenenud on põlevkivitööstus siiani Eesti suurim CO2 allikas.Kristjan Leben kaitses doktoritöö ""Long-term diagenetic transformation and carbon sequestration potential of Ca-rich oil shale ash waste deposit sediments"" Tartu Ülikoolis 9. aprillil. Tööd juhendas Riho Mõtlep. "
err,05.05.2021 20:44,Kunst,https://kultuur.err.ee/1120696/terje-ojaver-kunstnike-algatatud-debatid-voiks-olla-uhiskonnas-aktiivsemad,Kunstiinstitutsioonid: demokraatliku riigi ministrid ei tohi sekkuda kunstnike loometöösse,"Pöördumises rõhutatakse, et demokraatlikus riigis ei saa ega tohi ette kirjutada, milliste teemadega kultuur tegeleb. Samuti ei saa öelda, kes tohib riigi ajalooga ja kultuuripärandiga tegeleda, milliseid teemasid tohib käsitleda ja millisest vaatenurgast seda tuleb teha.Muuseumi- ja kunstivaldkonna esindajate sõnul on sellised teemad nagu rassilised stereotüübid ja kolonialism, millega tegeleb ka ""Erinevuste esteetika"", ammu ühiskondliku arutelu fookuses ning nende teemadega tegelevad nii Eesti teadlased, kunstnikud kui ka kuraatorid.""Näidishukkamise mõõtu arupärimine riigikogus, mille käigus pandi kultuuriminister keerulisse situatsiooni ja nõuti temalt näituse spetsiifilise sisu selgitamist, põhjendamist ja õigustamist, mõjub hoiatavalt ja heidutavalt teistele muuseumi- ja kunstivaldkonna initsiatiividele, mis plaanivad tegeleda ühiskonnas aktuaalsete, aga ka potentsiaalselt erinevaid arvamusi ja vaidlusi tekitavate teemadega. Riigikogus toimuv oli solvang väliskuraatori dr Bart Pushaw isiku, tema töö ja eesmärkide pihta. Avalik süüdistamine odavas propagandismis, vasakliberalismi vähkkasvaja levitamises ja Brüsseli agendi rollis ei ole kindlasti see pind, mis aitaks kaasa Eesti kultuuriasutuste rahvusvahelisele koostööle,"" kirjutatakse pöördumises, märkides ära ka, et väliskuraatorite pilk on Eesti muuseumidele vajalik.Muuseumi- ja kunstivaldkonna esindajad toovad pöördumises välja sellegi, et demokraatliku toimiva riigi ja ühiskonna aluseks on vabadus käsitleda ajalugu ja kultuuripärandit võimalikult mitmekesiselt.""Konkreetselt nõuti tsensuuri ehk siis ministri sekkumist oma allasutuste sisulisse töösse, väljendades arvamust, et kuraator pole loomeisik, vaid ametnik, keda tuleb kultuuriministeeriumi poolt korrale kutsuda. 3. mail toimunu vääras parlamendi arupärimise kui demokraatliku debati elemendi mõtet,"" seisab pöördumises, kus lisati ka, et kui parlamendiliikmel tekib mõne ministri haldusalasse kuuluva asutusega seotud sündmuse kohta küsimusi, tuleks pöörduda asutuse, mitte ministri poole.""Demokraatliku riigi kultuuriminister ei anna näitustele, raamatutele, etendustel jne enne avalikkuse ette jõudmist luba ega sekku esitatava loomingu sisusse muul viisil. Kutsuda minister välja, et arutada ühe või teise loometeose sisu üle, lähtudes küsija maitse-eelistustest või poliitilistest arusaamadest, on parlamendiliikme volituste kuritarvitamine,"" leiavad muuseumi- ja kunstivaldkonna esindajad.Pöördumisele kirjutasid alla Eesti Kunstiteadlaste ja Kuraatorite Ühing, Rahvusvahelise Muuseumide Nõukogu (ICOM) Eesti Rahvuskomitee juhatus, MTÜ Eesti Muuseumiühingu juhatus, Eesti Kunstnike Liit, Eesti Kaasaegse Kunsti Arenduskeskus ja Kaasaegse Kunsti Eesti Keskus. "
err,29.03.2021 22:11,Välismaa,https://www.err.ee/1608159445/analuutik-iisraeli-aitaks-tupikust-valja-valimissusteemi-reform,Analüütik: Iisraeli aitaks tupikust välja valimissüsteemi reform,"Valimistejärgsel hommikul tuli Iisraeli kodanikel tõdeda, et palju ei ole muutunud, vahendas ""Välisilm"".""Tulemused ei ole veel selged. Aga on selge, et demokraatia toimib ja me ei ole veel suutnud välja mõelda, kuidas lõpetada patiseis nende vahel, kes soovivad Bibi Netanyahu jätkamist peaministrina ja kes seda ei soovi,"" rääkis Howard Markose.""Ma arvan, et see on väga suur pettumus ja me peame seda ikka ja jälle tegema. Me oleme väga pettunud, me tahtsime muutust, praegu seda ei ole,"" ütles Adiella.Peaminister Benjamin Netanyahu Likudi partei kogus valimistel küll enim hääli ja 30 kohta 120-liikmelises parlamendis, ometi jääb tal koos oma liitlastega parlamendienamus saavutamata. Samuti ei ole lihtsat teed enamuseni vastasliidul. Knessetisse pääses kokku lausa 13 parteid ja mõistagi seinast seina vaadetega.""See on tõepoolest ühiskonna peegeldus. Teisalt näitab see seda, et proportsionaalne valimissüsteem, mis käsitleb kogu riiki ühtse piirkonnana, peegeldab seda liiga palju. See ei premeeri poliitikuid ega valijaid konsensuse otsimise eest. Võib olla nii, et praeguse ühiskonna ja selle lõhenemise juures on võimalik probleemi lahendada preemiate pakkumisega ja valimissüsteemi reformimisega nii, et see paneks poliitikuid ja valijaid oma käitumist muutma,"" arutles mõttekoja Iisraeli Demokraatia Instituut analüütik Gideon Rahat.Eemalt vaadates tundub üllatav, et maailma ühe edukaima vaktsineerimiskampaania ajal peaminister olnud Netanyahu valimisi ülekaalukalt ei võida. Samas näevad Iisraeli valijaid selle juures mitmeid probleeme, ei pea vaktsineerimist kuidagi peaministri teeneks või veelgi enam, ütlevad, et edu taga on hoopis varasemate sotsialistlike valitsuste töö tervishoiuvõrgustiku loomisel.
										Iisraeli president tegi Yair Lapidile ettepaneku moodustada valitsus									Netanyahu vastased rõhusid tema eksimustele ja kohtus olevale korruptsioonisüüdistusele.Igal juhul näib Iisraeli poliitika suuresti keerlevat Benjamin Netanyahu ümber ja mitmed liidud on võimalikud või välistatud tema tõttu. Ajaleht Haaretz võrdles teda ühes oma kommentaaris Suessi kanalit blokeeriva hiigellaevaga.""On tõsi, et tegu on isikustatud poliitikaga, aga Netanyahu ei ole üksnes Netanyahu. Ta on visioon populistlikust demokraatiast, kus enamuse hääl on kõvem ja olulisem kui tasakaalustatud süsteem liberaalses demokraatias meedia, kohtute ja süüdistajatega ja nii edasi. Teiseks on Netanyahu selges koalitsioonis religioossete jõududega, traditsioonilisemate ja konservatiivsemate vaadetega jõududega. Nii et Netanyahu on pakett või isegi ideoloogiline pakett,"" ütles Rahat.""Riik vajab stabiilset valitsust, mitte nõrka valitsust, mis põhineb isiklikel kõrvalelükkamistel ja ambitsioonidel. Vaja on stabiilset valitsust Iisraelile,"" on Netanyahu ise öelnud.""Meil on kas suur tulevik või pimeduse, diskrimineerimise ja homofoobia valitsus, mis võtab tööinimestelt raha ära,"" sõnas Yesh Atid partei juht Yair Lapid.Valimised andsid Netanyahu Likudile ja tema liitlastele Knessetis 52 häält ning vastasliidule 57. Lisahäälte juurdevõitmine enamuse ehk 61-ni jõudmiseks meenutab kübaratrikki ja tähendaks näiteks ultraortodokssete juutide ja araablaste ühendust.""See kõik on lõpuks küsimus Netanyahust. Kuni tema seal on, püüab ta moodustada valitsust, kutsudes sinna inimesi oma vastaste seast või end mitte sidunud inimeste hulgast, näiteks moslemite liikumine. Aga kui ta püüab moslemeid enda poole võita, siis ta kaotab oma paremäärmuslastest toetajaid, nii et see on väga keeruline. Teisalt, Netanyahu vastases liidus on koos antisionistid ja ultrasionistid, nii et see on üks suur segadus,"" selgitas Rahat.Analüütiku sõnul võib vastasliidu kokkulepe sündida konkreetsete teemadega või ekspertide valitsusega piirdudes. Tema prognoos on aga, et Iisrael tüürib järjekordsete valimiste suunas ja kõik jätkub uuel ringil. "
err,11.09.2020 16:40,Eesti,https://www.err.ee/1134142/rahandusministeeriumi-asekantsler-oluline-on-laenuraha-kasutusvaldkond,Rahandusministeeriumi asekantsler: oluline on laenuraha kasutusvaldkond,"Küsimus ei ole Jegorovi sõnul laenuvõtmise vajalikkuses, vaid selles, milleks laenu võetakse ja mis probleeme selle rahaga lahendama hakatakse.Ta lisas, et teatav maksukoormus on riigi toimimiseks vajalik, kuid liiga suur maksukoormus pärsib majanduse arengut.""Peab teadma, mida teadusel on öelda ühe või teise otsuse kohta. Kui miski on läbikäidud ja teada, siis selle reha otsa ei ole mõtet astuda,"" kommenteeris asekantsler riigi maksupoliitilisi otsuseid.Jegorov ütles, et koroonakriis mõjutab majandust, mis omakorda mõjutab makse, kriisil maksudele otsene mõju aga puudub.Maksupoliitika kujundamisega töötamine on pingelineMaksuvaldkonnas on Jegorov töötanud juba alates 2001. aastast ning pidanud koos töötama paljude erinevate rahandusministritega. Oma rahandusministeeriumi tööstaaži juures tõi ta välja kolm kõige pingelisemat perioodi.
										Kaja Kallas: investeerime neli miljardit Eesti arengupidurite kaotamiseks									Esmalt 2015. aasta, kui kohe pärast valimisi anti kaks kuud aega, et muudatused ellu viia, sõnas Jegorov ja lisas, et ühiselt arvati ministeeriumis, et põhjalikuks analüüsiks on liiga vähe aega.""Siis me ei teadnud veel, et 2016, kui koalitsioon vahetub, meile antakse kümme tööpäeva aega, et väga palju muudatusi ellu viia ja siis me ütlesime väga selgelt, et vead kindlasti tulevad ja nii paraku ka läks,"" ütles asekantsler järgmise perioodi kohta.Kolmandaks tõi ta välja Eesti EL-i eesistumisega seotud aja, kuid nentis, et töö oli tulemuslik ning selle eest sai rahvusvahelisel tasandil palju kiita.On ka palju töövõiteEdulugudeks peab Jegorov aga mitut erinevat asja, mille väljatöötamise juures ta suurt rolli mängis.Nendeks on näiteks ettevõtluskonto loomine, ettevõtete 14-protsendiline tulumaks, kütuseturu korrastamine ja alkoholihologrammi kasutusele võtmine.Kui Jüri Ratas sai peaministriks, siis muutus asekantsleri sõnul valitsuse asjaajamises üks oluline asi, nimelt ei kutsutud enam ametnikke aruteludele, vaid nad said teha esitlusi ja vastata küsimustele, kuid otsustele kaasa rääkida nad enam nii palju ei saanud.""See on tegelikult hea, sest see sunnib igat ministrit pingutama ja teema endale oluliselt paremini selgeks tegema. /---/ Teisest küljest saame aru, et ükski minister ei saa kõiki teemasid endale lõpuni, detailideni selgeks teha,"" ütles Jegorov. "
err,29.07.2020 12:39,Inimesed,https://menu.err.ee/1118023/lana-del-rey-avaldas-luuletustest-koosneva-audioraamatu,Lana Del Rey avaldas luuletustest koosneva audioraamatu,"Audioraamat ei koosne aga ainult Lana Del Rey kirjutatud ja etteloetud luuletustest, vaid taustaks mängib ka Jack Antonoffi muusika, kirjutab Consequence of Sound.Tegemist on aga siiski audioraamatu mitte albumiga, sest seda ei saa kuulata Spotifys või teistes muusikaplatvormides, vaid audioraamatuid pakkuvates rakendustes nagu näiteks Audible.Septembri lõpus ilmuvad luuletused ka raamatu kujul ning oktoobri alguses valmivad luulekogust ka CD ja vinüüli versioonid.Pool luulekogu müügitulust läheb heategevuseks.Del Rey jagas Youtube's ka ühte uuest audioraamatust pärinevat luuletust, mille pealkiri on ""LA Who Am I to Love You"": "
err,14.01.2021 20:39,Eesti,https://www.err.ee/1608073585/video-ringvaade-tegi-ringkaigu-porto-franco-kinnisvaraobjektil,"Video: ""Ringvaade"" tegi ringkäigu Porto Franco kinnisvaraobjektil","Saates selgitas Porto Franco projekti ja korruptsioonikahtluse tagamaid Delovõje Vedomosti peatoimetaja Polina Volkova.Ta tõi välja, et Porto Franco objekti üks osa on maa-alune parkla ning sellele ligipääsuks on vaja ehitada sissesõit, mis peab asuma Poordi tänaval, mis on aga Tallinna linna valduses. ""Eelmisel aastal sõlmis linn Porto Francoga lepingu, mille järgi saab Porto Franco 50 aastat kasutada seda teelõiku ja ehitada maa-aluse tunneli ja sissesõidu tunnelisse,"" selgitas ta.Uurimisorganeid pani projekti vastu huvi tundma see, et eraomanik on enamiku Poordi tänavast üles kaevanud. "
err,05.09.2020 23:19,Tennis,https://sport.err.ee/1131722/medvedev-on-joudnud-suhteliselt-lihtsa-jalutuskaiguga-neljandasse-ringi,Medvedev on jõudnud suhteliselt lihtsa jalutuskäiguga neljandasse ringi,"Kolmandas ringis sai kolmanda paigutusega Medvedev jagu ameeriklasest J.J. Wolfist (ATP 138.) 6:3, 6:3, 6:2. Lihtvead olid Wolfi ""kasuks"" koguni 41:10.Esimeses ringis alistas ta argentiinlase Federico Delbonise (ATP 79.) ja teises austraallase Chris O'Connelli (ATP 116.) nii, et ükski sett ei vajanud isegi kiiret lõppmängu. "
err,13.11.2020 10:40,Eesti Laul,https://menu.err.ee/1158753/galerii-eesti-laulu-poolfinalistid-kogunesid-esimesele-koosolekule,Galerii: Eesti Laulu poolfinalistid kogunesid esimesele koosolekule,"Võistluse peaprodutsent Tomi Rahula tutvustas osalejatele eesootavat ajakava ja plaane.Eesti Laulu võistluslugusid kuuleb esimest korda ETV erisaates detsembri alguses.Poolfinaalid toimuvad 18. ja 20. veebruaril, konkursi võitja selgub finaalis 6. märtsil 2021. aastal. "
err,05.01.2021 10:40,Raadiouudised,https://www.err.ee/1228420/harjumaalt-valjaspool-asuvate-hotellide-kulastatavus-oli-aastavahetusel-korge,Harjumaalt väljaspool asuvate hotellide külastatavus oli aastavahetusel kõrge,"Mujal kehtivad leebemad reeglid meelitasid paljud aastavahetust veetma seal, kus uue aasta vastu võtmiseks oli rohkem võimalusi. Jätkab Joakim Klementi. "
err,15.03.2021 18:09,Eesti,https://www.err.ee/1608143119/fotod-eestisse-saabus-kaheksa-usa-ohuvae-havituslennukit,Fotod: Eestisse saabus kaheksa USA õhuväe hävituslennukit,"Lennukid osalevad õppusel Baltic Trident ja jäävad Eestisse 19. märtsini.Õppuse käigus lendavad lennukid terve töönädala jooksul madallennualadel üle Eesti, kuid mitte madalamal kui 152 meetrit. Õppuse peamine eesmärk on harjutada lähiõhutoetuse läbiviimist õhutulejuhtidega ning õhk-õhk õhuoperatsioonide taktikalist juhtimist sihitajatega.Lisaks testitakse õppuse käigus Ämari lennurajal paiknevat püüdursüsteemi ning harjutakse koostööd Eesti ja liitlaste pilootidega. Õppusel osalevad lisaks Eestile ka Soome, Saksamaa, Poola, Leedu ja Suurbritannia.""See õppus annab hindamatuid väljaõppevõimalusi meie õhuväelastele, kes töötavad koos liitlasjõududega keerukate õhuoperatsioonide raames,"" ütles õhuväe ülem brigaadikindral Rauno Sirk.""Koostööharjutused meie alaliste ja ühiste liitlastega tõstavad meie võiduvõimalusi ning suurendavad kollektiivse kaitse tõhusust sõjalise agressiooni tõrjumisel ja heidutamisel,"" ütles Ameerika Ühendriikide 48. hävitajate tiiva ülem kolonelleitnant Jason Camilletti.48. hävitajate tiiba kuuluvate hävitajate alaline kodubaas on Suurbritannias Lakenheath'is paiknev Briti kuningliku õhuväe baas. Tankerlennukid pärinevad Briti kuningliku lennuväe Mildenhalli baasis paiknevast 100. tankereskadrillist.Selliseid õppuseid korraldavad Ameerika Ühendriigid regulaarselt, et hinnata oma valimisolekut ning vajadusel täita ka enda julgeolekukohustusi. Samuti suurendatakse harjutustega NATO liitlaste treenitustaset, mis on vajalik potentsiaalsetele kriisidele reageerimiseks üle maailma. "
err,05.11.2020 10:38,Eesti,https://www.err.ee/1155225/tsahkna-ja-ossinovski-ei-noustu-et-nemad-aitasid-ekre-voimule,"Tsahkna ja Ossinovski ei nõustu, et nemad aitasid EKRE võimule","""Mul ei ole mingeid süümepiinu,"" kinnitab Tsahkna nüüd, kui annab koos Ossinovskiga intervjuud, kus nad meenutavad, mis ja miks juhtus Eesti sisepoliitikas neli aastat tagasi ning mis sellele järgnes.Istudes Eesti Ajaloomuuseumis lennufirma Estonian Air Boeingu toolidel ei nõustu nad etteheitega, et just 2016. aasta sügise võimupööre tõi lõpuks võimule EKRE.Ossinovski ütleb turtsatades, et tegelikult tõi EKRE võimule siiski Mart Laar: ""Sest EKRE võimule saamise seemned külvas Laar juba 1999. aastal, kui ta põllumajanduse teatavasti... ühte kohta keeras.""Ossinovski ja Tsahkna on kriitilised Reformierakonna suhtes, kes võitis küll mullu kevadel parlamendivalimised, aga ei suutnud valitsust moodustada. Ent nad on mürgised, rääkides Jüri Ratase teisest valitsusest, pidades silmas EKRE kui koalitsioonipartneri tegutsemist.
										Tsahkna: poliitilist liidrit praeguses kriisis ei ole									""Ja siin on Jüri Ratase suhtes kõige suurema pettumuse allikas. Ta ei võtnud neid mitte ainult valitsusse, mis parlamentaarses demokraatias on legitiimne samm, mida mina küll ei teeks, aga sellest võib veel aru saada,"" räägib Ossinovski. ""Kuid et lastakse kogu Eesti liberaalne väärtusruum potist alla ja samuti Eesti rahvusvaheline maine... EKRE teeb seda, mida on lubanud, neid ei saa moraalsele vastutusele võtta. Keda saab [moraalsele vastutusele võtta], on ikka valitsusjuht, kellel on hoovad, et seda kontrollida.""Tsahkna on samal nõul. ""Kui vaadata koalitsioonilepingut, siis see ei ole kõige õudsem. Aga kui 17 protsenti valimistel [hääli] saanud erakond dikteerib kogu valitsuse, riigikogu enamuse ja niimoodi üldse riigi poliitikat..."" hakkab ta sõnu otsima. ""Kui ei lükata selga sirgu, kui valitsuse juht ei kehtesta ennast, kui ta vabandab asjade eest, mille eest ei peaks vabandama, kui ta ei lase lahti ministrit, kes ei sobi oma tööd tegema, kui ta laseb sellel kõigel lohiseda – vaat see on vastutus, mida kannab praegu Jüri Ratas.""Jevgeni Ossinovski ja Margus Tsahkna intervjuud Toomas Sildamile, kus nad vaatavad nii neli aastat tagasi kui ka tänapäeva, ilmub rahvusringhäälingu portaalis reede hommikul ja seda saab kuulata reedel Vikerraadios kell 14.05. "
err,05.02.2021 15:24,Kahevõistlus,https://sport.err.ee/1608099580/ilves-tegi-klingenthali-mk-etapi-eelvoistlusel-hea-huppe,Ilves tegi Klingenthali MK-etapi eelvõistlusel hea hüppe,"Ilves teenis 134-meetrise hüppe eest 129,1 punkti. Esikoha sai jaapanlane Ryota Yamamoto (139,5 m; 140 p), teine oli austerlane Lukas Greiderer (139,5 m; 139,1 p).Kui laupäeval ei saa mingil põhjusel hüppevõistlust läbi viia, stardib Yamamoto Greidererist neli sekundit varem, Ilves läheks rajale 44 sekundit pärast jaapanlast.Klingenthalis ei löö kaasa MK-sarja üldliider Jarl Magnus Riiber, kes keskendub kahe ja poole nädala pärast algavale suusaalade MM-ile. Klingenthali MK-etapi hüppevoor toimub laupäeval Eesti aja järgi kell 10, suusasõit algab kell 11.55. "
err,01.05.2021 13:08,Tele/raadio,https://menu.err.ee/1608197893/12-aastane-mere-oie-kirjutas-karantiini-ajal-itaaliakeelse-raamatu,12-aastane Mere Õie kirjutas karantiini ajal itaaliakeelse raamatu,"""Tänu karantiinile ma kirjutama hakkasingi."" Kalle pole siiski vahepeal valmis saanud ainult ühte raamatut, vaid kolm.""Ma olen kirjutanud juba päris kaua, aga need olid kas lühikesed luuletused või jutud. Aga kui ma lugesin läbi selle Meremaa-raamatu (autor Ursula K. Le Guin – toim), siis ma hakkasin unes nägema tegelasi, kes tegid midagi, ja see ei jätnud mind enne rahule, kui ma selle kirja sain.""Sellest sündiski üks paks raamat. ""Kogu karantiini istusin ja kirjutasin."" Raamatu kirjutas ta Itaalia keeles, sest idee tuli tal itaalia keeles. Raamat ilmub trükist selle aasta maikuus.  
				Õie Mere saates ""Hommik Anuga""
				Autor/allikas: Kairit Leibold/ERR
			Kalle rääkis, et loo tegevustik toimub väljamõeldud saarestikus Conohiilia. ""Peategelane Herm hakkab avastama, et kes ta üldse on. Ta ei ole nagu kõik teised. Näiteks tuli ei põleta teda ja ühe hästi mürgise taime mürk ei tapa, ta oskab juba sünnist saati loomade keelt teda jne.""Lõplik pealkiri veel paigas ei ole, kuid Kalle enda pakkumine on eesti keelde tõlgituna ""Conohiili kivi. Õigete küsimuste otsingul"". Õigete küsimuste otsimine on ka raamatu põhiteema.""Kui tahad õiget vastust, pead enne leidma selle küsimuse sellele, mida sa tõesti teada tahad,"" selgitas ta. Samuti on raamatus oluline asjaolu, et kõik ei pea olema ühesugused.""Kui ma tulin Itaaliasse, siis ma olin siin nagu tõesti üks tulnukas. Ei osanud keelt jne. Meil oli klassis üks puudega tüdruk ja tema oli teistsugune, aga meie klass ei teinud sellest numbrit. Temaga mängiti ja ta sai osaleda samamoodi nagu teised.""""Harry Potter"" jätab külmaksKalle on ise ka suur raamatute lugeja ja tunnistas, et vahel jääb isegi öösel liiga pikaks ülevale, sest raamat on nii põnev. ""Ma olen raamatuid läbi lugenud oma 50 – osad on õhukesed, osad suured paksud raamatud. Kõik on erinevad, aga põhiliselt on fantaasiakirjandus.""Ta loeb nii itaalia kui ka eesti keeles. Eestikeelsetest raamatutest on tema lemmik Andrus Kivirähki ""Mees, kes teadis ussisõnu"". Ta tunnistas, et päris lasteraamatud on tema jaoks praegusel ajal natuke igavad. """"Harry Potterist lugesin esimesed kaks raamatut ja seitsmenda, aga ülejäänusi ei lugenud, sest lugu väga ei köitnud.""Raamatuid, mida lugeda, leiab ta eri viisidel – vahel vaatab, mis on saanud häid arvustusi ja vahel toob talle raamatuid ema, kes on need kolleegidelt saanud. ""Niimoodi ma neid valingi.""Kalle tunnistas, et tahab saada teadlaseks. ""Aga milliseks, seda ma ei tea. Enne tahtsin astronoomiks, aga kuna seal on vaja väga täpset silma, siis ma vist ei saa astronoomiks. Aga võib-olla taimeteadlaseks või geoloogiks. Sõltub.""Kuigi ta nägemine on kehv, ei ole raamatute lugemine tema jaoks siiski keeruline – ta toob need endale näole väga lähedale ja loeb neid suures kirjas.""Hommik Anuga"" on ETV eetris pühapäeval, 2. mail kell 10.00. "
err,11.06.2020 10:14,Teleuudised,https://www.err.ee/1100550/err-i-teleuudised-kell-9-00,ERR-i teleuudised kell 9:00,
err,04.09.2020 15:17,Arvamus,https://www.err.ee/1131317/erik-gamzejev-kes-viitsib-ida-virumaal-voimu-ules-noppida,Erik Gamzejev: kes viitsib Ida-Virumaal võimu üles noppida?,"Parteide liidrid innustavad praegu oma liikmeid kohalikke valimisi võitma minema. Tegelikkus on aga selline, et paljudes kohtades väljaspool suuremaid linnu ei ole erakondi sisuliselt olemas. Piirkondlik rakuke küll eksisteerib, kuid see tegutseks justkui põranda all –keegi ei näe ega kuule.Aastas korra toimetatakse bussitäis liikmeid kongressile või suvepäevadele. Mõnel kohalikul laadal jagatakse ehk ka õhupalle ja komme. Ent erakonna nimel kohalikes küsimustes avalikku kaasarääkimist tuleb ette harva.Valimisnimekirja kokkupanek on seetõttu kohalikule eestvedajale ränk katsumus, aga partei peakontor ju nõuab seda. On küllalt näiteid, kus inimene, kes näeb, et tema erakonnal ei tule konkurentsivõimelist nimekirja ja kandideerib seetõttu mõnes valimisliidus, visatakse hiljem erakonnast välja. Nõnda jäävad erakondade niigi lühikestest pinkidest kohapeal alles vaid taburetid, millel istubki vaid üksik erakonna nii-öelda lipuhoidja.Lähiajaloos on korduvalt kinnitust leidnud, et poolvägisi kokku punnitatud erakonna nimekirja ootab kohalikel valimistel häving. Kolm aastat tagasi sai Narvas Reformierakond 1,3 ja Isamaa 0,9 protsenti häältest, sotsid Jõhvis 2,6. Mitmel parlamendierakonnal polnud Ida-Viru linnades üldse kedagi kandideerima panna.Selline olukord on meeltmööda kohalikele püsivalitsejatele, kes hoiavad võimuohje pigem valimisliitude kaudu või kasutavad mõne erakonna logo vastavalt vajadusele ja omakasule. Maailmavaatega pole sel suurt midagi pistmist. Küll on aga konkurents lämmatatud ning ""jaga ja valitse poliitika"" jaoks takistused aastateks kõrvaldatud.
										EKRE fraktsiooniga Narvas liitus kaks linnavolinikku									Samal ajal on kohalikel juhtidel erakondi vaja. Jõhvi omaaegne populaarne linnapea Aavo Keerme, kes jõudis vähem kui kümne aasta jooksul olla neljas erakonnas, ei salanud sugugi, et ta vahetas erakondi lootuses, et see aitab paremini saada riigi investeeringuid.Põhimõtteliselt sama tunnistas hiljuti ka Toila vallavolikogu esimees, Keskerakonnaga liitunud Roland Peets, kes tõdes, et kui pealinnas ei ole oma partei ust, siis on kohalikke asju väga keeruline ajada. Sageli pole aga sellestki väga kasu, sest samast ukselingist korraga haarajaid on palju.See, kuidas Keskerakonna nimekirjast Narva volikogusse valitud saadikud peaaegu täies koosseisus erakonnast sääred tegid, näitab samuti, et side erakonnaga on puhtalt tehingupõhine.Valimisprogrammide või vaadetega sellisel juhul seos puudub. On eelkõige omakasupüüdlikud huvid. Paatoslike ja õõnsate lubaduste tagant kumab läbi eelkõige ühtede asfaldilaotajate seltskonna või muude kommunaalteenuste osutajate soov konkurendid kõrvale tõrjuda, et saada munitsipaaltellimused võimalikult soodsatel tingimustel endale.See ongi üldjuhul kogu sisuline valimisprogramm, mida täiendab võimalus vajalikud inimesed maksumaksjate palgale sättida.Suured erakonnad peaksid olema aktiivsed kõigis Eesti omavalitsustes. Eriti veel nüüd, kui pärast linnade ja valdade liitumist on neid tunduvalt vähem. Kuidas saab üks erakond omada üleriigilist tunnetust, kui tal pole kohtadel oma inimesi? Poliitika muutub nõnda üha rohkem pealinnakeskseks.
										EKRE läheb Narvas kohalikele valimistele oma nimekirjaga (1) Ka kohalikel valimistel on erakondade jaoks põhiküsimus üha enam vaid see, kuidas Tallinnas kõige rohkem hääli saada ja selle nimel säriseb ka kõige enam kampaaniaraha. Mis mujal saab, pole justkui kõige olulisem. Kui ei lähe kõige paremini, siis püüame hiljem teha kohalike juhtidega mõne diili.""Jõhvis on ametis veel keskerakondlasest vallavanem Max Kaur, aga volikogusse pole jäänud ühtegi tema erakonnakaaslast.""Ida-Virumaal peaks erakondadel olema praegu tegutsemiseks enneolematult palju vaba ruumi. Paarkümmend aastat mitmes siinses omavalitsustes mäekõrgust ülekaalu nautinud Keskerakond on loovutanud oma positsioonid Narvas, Narva-Jõesuus ja Lüganusel. Jõhvis on ametis veel keskerakondlasest vallavanem Max Kaur, aga volikogusse pole jäänud ühtegi tema erakonnakaaslast.Ometigi ei paista aasta enne järgmisi kohalikke valimisi suurt kuidagi välja, et Keskerakond ise püüaks kaotatut tagasi võita või siis Isamaa, EKRE, Reformierakond ja sotsid oma nõrka seisu tugevdada.Ida-Virumaal on valimisaktiivsus iga korraga aina madalamale langenud. Ühelt poolt on inimesed tüdinenud senistest valitsejatest. Seda kinnitavad ka rahandusministeeriumi hiljuti avaldatud uuringu tulemused, kus just enamiku Ida-Viru omavalitsuste elanikud olid oma kodukoha võimuga märksa vähem rahul kui Eestis keskmiselt.Narvas, Kohtla-Järvel ja Jõhvis oli omavalitsuse juhtimisega mingitki moodi rahul vaid 20 protsenti elanikest. Samal ajal ei hakka silma poliitilist jõudu, kes pakuks arvestatavat alternatiivi ning mis veelgi olulisem - tegutseks valimisedu nimel.
										Jõhvis vahetus taas võim									Nii nagu olümpiamängudel väärikaks esinemiseks, tuleb ka kohalikel valimistel edu saavutamiseks kaua ja pidevalt trenni teha. Imet ei sünni ja kohalik raekoda jääb vallutamata, kui alles paar kuud enne valimisi hakatakse pead vaevama selle üle, milliste konkreetsete värskete mõtetega selle kandi elu korraldamisel lagedale tulla.Võib-olla on see idealistlik mõtlemine. Aga riigi toetuse ja tuhandete liikmetega erakondade jaoks ei tohiks olla üle jõu käiv ülesanne mõelda läbi ja pakkuda igas vallas ja linnas juba praegu välja kohaliku arengu jaoks 10-12 olulist tuumikideed. Samal ajal tuleks otsida kohapeal üles aktiivsed inimesed, kes neid mõtteid jagavad ja täiendavad ning püüda valijate toetust, et neid ideid ellu viia. Selline ideede ja lahenduste võistlus tõmbaks ka kohalikke inimesi rohkem kaasa. Ei ole ju väga suur kunst!Aga millegipärast erakonnad ei kipu seda tegema. Lihtsam on ilmselt mõni kohalik häältemagnet üle meelitada. Eriti neil erakondadel, kes parajasti Toompeal võimul olles riigi eelarvet suunavad.Viimased aastad on näidanud, et selle peale ei saa loota – see pole kasuks tulnud ei erakondadele ega kohalikule elule. Prooviks ehk seekord sellest rehast mööda astuda? Kõiki Vikerraadio päevakommentaare on võimalik kuulata Vikerraadio päevakommentaaride lehelt.ERR.ee võtab arvamusartikleid ja lugejakirju vastu aadressil arvamus@err.ee. Õigus otsustada artikli või lugejakirja avaldamise üle on toimetusel. Artikli kommentaariumist eemaldatakse autori isikut ründavad ja/või teemavälised, ropud, libainfot sisaldavad jmt kommentaarid. "
err,19.03.2021 14:43,Galeriid,https://menu.err.ee/1608148768/galerii-hommik-anuga-taidab-puhapaeva-hommiku-naeruga,"Galerii: ""Hommik Anuga"" täidab pühapäeva hommiku naeruga","Muusikat teeb džässlaulja Susanna Aleksandra. Jutu puhuvad ka näitlejad Henrik Kalmet ja Tõnis Niinemets, Eesti 200 juhatuse liige Marek Reinaas ning uue koroonaviiruse vastase nina- ja kurgusprei väljatöötamist vedanud Mart Ustav ja Ruth Oltjer.""Hommik Anuga"" on ETV eetris pühapäeviti kell 10.00. "
err,05.05.2021 10:38,Eesti,https://www.err.ee/1131204/err-i-teleuudised-kell-7-00,"Ööpäevaga tuli juurde 430 nakatunut, suri kuus inimest","Suri kuus inimest, 58-aastane mees, 68-aastane mees, 73-aastane mees, 84-aastane mees, 86-aastane naine ja 90-aastane mees. Alates pandeemia algusest on Eestis viirusega surnud 1183 inimest.Ööpäeva jooksul avati haiglates uusi COVID-19 haigusjuhtumeid kokku 23 ja haiglaravil viibib 18 patsienti vähem kui teisipäeval ehk kokku on haiglates 301 inimest. Neist omakorda vajab intensiivravi 51 patsienti (päev varem samuti 51) ja juhitaval hingamisel on 38 inimest (päev varem 39).Koju saadeti 17 inimest (üks registreeriti tagantjärgi) ning 17 inimest viidi üle mitte-COVID-19 osakonda. Haiglaravi on kokku vajanud seitse protsenti haigete üldarvust. Haiglaravil olevate patsientide keskmine vanus on 68 aastat, kõikidest haiglaravi vajavatest patsientidest on üle 60-aastased 229 inimest ehk 76 protsenti.Rahvastikuregistri andmetel laekus enim uusi positiivseid testitulemusi Harjumaale, kus koroonaviirusega nakatumine tuvastati 213 inimesel. 162 uutest Harjumaa haigusjuhtudest on Tallinnas.Ida-Virumaale lisandus 61, Pärnumaale 37, Tartumaale 31, Lääne-Virumaale 15, Põlvamaale 14, Läänemaale 13, Valgamaale 11 ning Viljandimaale kümme uut nakkusjuhtu. Raplamaale lisandus kaheksa, Saaremaale neli, Jõgeva- ja Järvamaale kaks ning Võrumaale lisandus üks uus nakatunu. Hiiumaale uusi nakkusjuhte ei lisandunud. Kaheksa positiivse testitulemuse saanul puudus rahvastikuregistris märgitud elukoht.Viimase 14 päeva haigestumus 100 000 inimese kohta on 363,2 ning esmaste positiivsete tulemuste osakaal tehtud testide koguarvust on kaheksa protsenti.Ööpäeva jooksul manustati 8714 vaktsiinidoosi, millest esmaseid kaitsesüste oli 4978. Vaktsineerimisi on tehtud kokku 346 940 inimesele, kellest lõpetatud vaktsineerimisega on 132 534 inimest.Üle 70-aastaste hõlmatus vähemalt ühe vaktsiinidoosiga on 62 protsenti. 70+ vanusegruppi on üle 60 protsendi vaktsineeritud kõikides maakondades, välja arvatud Ida-Virumaal.Kolmapäevaks on haiglates lõpetatud 7216 COVID-19 haigusjuhtumit 6943 inimesega ning viirusest on kokku tervenenud 114 033 inimest. "
err,11.03.2021 12:12,Välismaa,https://www.err.ee/1608138520/kolm-pohjamaad-peatasid-astrazeneca-koroonavaktsiini-kasutamise,Kolm Põhjamaad peatasid AstraZeneca koroonavaktsiini kasutamise,"""AstraZeneca vaktsiini kasutamine on peatatud. Ka teise doosi jagamine on peatatud,"" teatas Taani terviseamet.Reuters viitas mitmele tõsisele trombijuhtumile vaktsineeritute seas.Kõik Taanis broneeritud ajad ja kutsed AstraZeneca vaktsiini kasutamiseks tühistatakse.""Tervislikel põhjustel on tervishoiuasutused AstraZenecaga vaktsineerimise peatanud. Võimalikud on tõsised kõrvalnähud, mis võivad lõppeda surmaga. Tegutseme varakult, seda tuleb veel põhjalikult uurida,"" teatas Taani tervishoiuminister Magnus Heunicke.Taani peaministri Mette Frederikseni sõnul peavad võimud nüüd saama ülevaate AstraZeneca vaktsiini kõrvaltoimetest.""Meile tulevad uudised, mis pole head. Kui on veel vara öelda, mis selle tähendus on,"" ütles Frederiksen.Ametlikult kinnitamata andmeil on võimalik, et Taani kõrvaltoimete juhtumid on seotud sama vaktsiinipartiiga, mille kasutamine mujal Euroopas katkestati.
										Saksamaa, Prantsusmaa ja Itaalia peatasid AstraZeneca vaktsiini kasutamise									Norra terviseamet teatas neljapäeval AstraZeneca koroonaviiruse vaktsiini kasutamise peatamisest ettevaatusabinõuna pärast seda, kui Taani otsustas seda teha tromboosi kahtluste tõttu.""Me peatame AstraZeneca vaktsiini kasutamise Norras,"" ütles Norra riikliku terviseinstituudi nakkuste ennetuse ja kontrolli direktor Geir Bukholm.""Me ootame täiendavat informatsiooni, et näha, kas vaktsiini ja vereklombi juhtumi vahel on seos,"" lisas Bukholm.Island peatab ka AstraZeneca vaktsiinide kasutamise, teatas Soome rahvusringhääling YLE. Praegu on Islandil AstraZeneca vaktsiini süsti saanud üheksa tuhat inimest.Prantsusmaa ei näe vajadust peatada AstraZeneca kasutamistPrantsusmaa jätkab AstraZeneca valmistatud koroonaviiruse vaktsiini kasutamist, teatas riigi tervishoiuminister neljapäeval pärast seda, kui mitu Euroopa riiki trombiohu mure tõttu selle manustamise peatasid.Kui Taani, Island ja Norra olid kaitsesüstimise AstraZenecaga peatanud ja Itaalia ühe AstraZeneca partii kasutamise seisma pannud, oli Olivier Veran konsulteerinud Prantsuse ravimiametiga, mille hinnangul ei ole mingit põhjust vaktsineerimist peatada. "
err,07.07.2020 11:44,Muuseumid,https://kultuur.err.ee/1110060/eesti-rahva-muuseumis-saab-naha-rahvusvahelist-filateelianaitust,Eesti Rahva Muuseumis saab näha rahvusvahelist filateelianäitust,"Näitusel saab näha laia valikut Eesti ja välismaa postmarkidest ning postiajaloo kogusid. Oodata on rahvusvahelisi väljapanekuid, mis näitavad postiajalugu I maailmasõja ajal ja 1918. aastal toimunud muutuseid, mis muutsid põhjalikult Euroopa maakaarti. Suur osa kogudest kajastavad läinud sajandi esimest poolt, kuid esindatud on ka ülemöödunud sajandi lõpu postiajaloo kogud. Lisaks paljudele võistleva filateelia kogudele, millele jagatakse rahvusvahelise žürii poolt medaleid, on esindatud ka Postimuuseumi kogust Eesti postmarkide kavandid.""Tegemist on korralise näitusega. Viimastel aastatel on näitus kasvanud rahvusvaheliseks, osalevate riikide arv on olnud üle 10. Sel aastal oleme maksnud lõivu koroonaviirusele, osalejaid on 14 riigist, soovijaid oleks olnud tunduvalt rohkem. Samas õnnestus näitusele saada esinduslik väljapanek Läänemere maade hansalinnadest ning hea ülevaade Eesti ja Soome iseseisvumise esimesest aastast,"" tutvustas näitust korraldusmeeskonna juht Kaido Andres.Tegemist on esimese suure filateelianäitusega, mis sel aastal Euroopas toimub. Seoses üleilmse pandeemiaga on paljud marginäitused maailmas organiseerimisraskuste tõttu tühistatud või edasi lükatud.Lastele on näitusel avatud ka tegevustuba, kus saab koostada margialbumi, panna kokku margipuslesid või joonistada ise marke.Näitus on ERMi silla-alal ja selle külastamine on tasuta. Avatud reedel ja laupäeval (10. ja 11. juulil) kell 10–18, pühapäeval (12. juulil) kell 10–14. "
err,17.11.2020 12:27,Eesti,https://www.err.ee/1159944/otse-kolmapaeval-kell-10-konverents-naised-poliitikas-murdes-voimustereotuupe,"Otse kolmapäeval kell 10: konverents ""Naised poliitikas: murdes võimustereotüüpe"""," Konverentsi peaesinejad on Ühendkuningriigi parlamendi liige Tracy Brabin ning Soome Feministliku Partei juht ja Helsingi linnavolikogu liige Katju Aro.Brabin on endine näitleja ja kirjanik ning tegutsenud aastaid ametiühinguaktivistina. Ta on Leiboristliku Partei liige, Ühendkuningriigi parlamenti valiti ta 2016. aastal. Brabin on olnud naiste ja võrdõiguslikkuse komisjoni liige ning varikabinetis on tema kanda kultuuri- ja loometööstuse ministri roll.Katju Aro on Soome Feministliku Partei üks asutajatest ja juht. Helsingi linnavolikogus on Katju Aro tegelenud eelkõige sotsiaal- ja tervishoiuteemadega, soolise võrdsuse edendamise ning dokumentideta migrantide olukorra parandamise küsimustega.Konverentsil esitleb mõttekoja Praxis analüütik Merlin Nuiamäe värsket analüüsi, milles vaadeldakse poliitikute meediakajastust läbi sooprisma. Praxise võrdsuspoliitikate programmi juht Mari-Liis Sepper kõneleb soovitustest, mis aitavad saavutada esinduskogudes soolist tasakaalu.Konverentsi lõpetab eestikeelne diskussioon ""Luues uusi võimumatriitse"". Vestlusringis osalevad ajakirjanik Vilja Kiisler, poliitik Gea Kangilaski (SDE), Swedbanki juhatuse esimees Olavi Lepp, poliitik Keit Pentus-Rosimannus (Reformierakond), Eesti Ekspressi peatoimetaja Erik Moora ning poliitik Yana Toom (Keskerakond). Vestlust juhib poliitik, ajakirjanik ja õppejõud Barbi Pilvre.AjakavaKell 10 konverentsi algus10.10  Merlin Nuiamäe (Praxis), ""Poliitikud meedias läbi sooprisma""              Mari-Liis Sepper (Praxis), ""Teel soolise tasakaalu poole""10.45     Katju Aro (Feministien Puolue) ""Entering the Halls of Power""11.27     Tracy Brabini (MP, Labour Party) ""Becoming and building as a woman in British politics""12      Paneelarutelu: ""Luues uusi võimumatriitse""              Keit Pentus-Rosimannus (riigikogu liige, Reformierakond)              Yana Toom (Euroopa Parliamendi saadik, Keskerakond)              Erik Moora (Eesti Ekspressi peatoimetaja)              Olavi Lepp (Swedbanki juhatuse esimees)              Vilja Kiisler (Eesti Päevaleht/ Delfi ajakirjanik)              Gea Kangilaski (Tartu abilinnapea, SDE)              Arutelu juhib ajakirjanik ja meediaõppejõud Barbi Pilvre13.30     Konverentsi lõpp "
err,15.09.2020 16:08,Käsipall,https://sport.err.ee/1135364/kasipalli-meistriliiga-avavoorus-kohtuvad-tunamullused-finalistid,Käsipalli meistriliiga avavoorus kohtuvad tunamullused finalistid,"HC Tallase süsteemi kuuluv ja mullu esiliigas pallinud Raasiku/Mistra võistkond ühines Aruküla/Audentesega ning selle juhendajana naaseb kõrgemasse seltskonda HC Kehra 11 korda Eesti meistriks viinud Jüri Lepp. Nimemuutuse elas üle ka teine HC Tallase võistkond, sest tunamullune hõbe mängib sel hooajal meistriliigas lihtsalt Tallinna nime all.Jüri Lepp: töötahe on meeskonnas hea, aga ühtesulandumine võtab aegaTänavusel hooajal on Balti ja Eesti liigad osaliselt ühendatud. Nelja mõlemas sarjas osaleva meeskonna ettemääratud omavahelised kohtumised Balti liigas lähevad ka koduste meistrivõistluste arvesse. Nii on kaks nädalat tagasi peetud mängude põhjal Eesti liiga hetkeseis järgmine: Serviti 4, Kehra ja Viljandi 2, Tapa 0 punkti ning Tallinn ja Raasiku/Mistra pole veel mänginud.Pitseri vajutab meistrivõistluste ametlikule algusele muidugi koroonapandeemia. ""Järgime mängude korraldusel kõiki värskelt Eesti Olümpiakomitee poolt viiruseleviku tõkestamiseks kehtestatud reegleid. Sportlaste, korraldava klubi inimeste ja fännide tervis on kõige tähtsam,"" kinnitas Eesti Käsipalliliidu peasekretär Pirje Orasson.Raasiku/Mistra alustab võõrsil Viljandi HC vastu, kes Balti liiga esimeses mängus alistus võõrsil HC Kehra/Horizon Pulp&Paperile, ent oli siis kodusaalis 29:28 parem SK Tapa/N.R. Energy'st. Pealinna ja Aruküla noorte kõrval toovad debütandi ridadesse kogemust ekskoondislased Sten Toomla ja Taavi Tibar.
										Käsipalli meistriliiga lähevad vastamisi Tallinn ja Viljandi									""Oleme saanud kõvasti trenni teha ja töötahe on väga hea, aga eks pallurite sulandumine hästi kokkumängivaks meeskonnaks võtab veel aega. Meil on palju noori, aga tasub silmas pidada, et näiteks Aruküla poisid on juba mitu aastat meistriliigas tegutsenud,"" sõnas Raasiku/Mistra peatreener Jüri Lepp.""Keskmine tase liigas on kindlasti tõusnud ja küllap esimesed mängud näitavad, kas kolm tippklubi on sammu edasi teinud. Igal juhul ootan põnevat hooaega ja palju tasavägiseid mänge. Eesmärki ei saa kuidagi sättida allapoole kohast esinelikus – küllap ei tee seda ükski tiim,"" arvas aastase vaheaja järel meistriliigasse naasev Lepp.Tallinn alustab kodus Serviti vastuNeljapäeval jätkub liiga Tapal, kus kohaliku spordiklubi meeskond võõrustab Kehrat. Viimasel kolmel hooajal on kõik seitse omavahelist mängu lõppenud kehralaste võiduga. Viimati kohtuti jaanuari lõpul, siis oli Kehra kodus 23:18 parem ning lähemale kui viis väravat polegi tapalased mainitud seitsme kohtumise jooksul saanud.Tunamullune Eesti karikavõitja ja meistrivõistluste hõbe Tallinn teeb tänavuse ametliku avamängu Kalevi spordihallis, kuhu reedel saabub külla Serviti. Ehkki viimasel kolmel hooajal on põlvalased kõigis sarjades saanud 17 võitu pealinlaste nelja vastu, on viimase nelja kohtumise seis 2:2. Jaanuarikuise põnevuslahingu Kalevi hallis võitis Tallinn 24:23.""Keeruline aasta on igatpidi käimas, ka meie meeskonnas. Robin Oberg siirdus Rootsi ja tagaliinist lahkusid veel Marko Slastinovski ja Sten Toomla. Mitmete mängijatega käivad läbirääkimised ning eriti paremsisemise positsioonile vajame täiendust. Servitil on mitu turniiri ja mängu peetud, seega pean põlvalasi soosikuteks,"" sõnas Tallinna peatreener Risto Lepp.""Meil on küll mängupraktikat, aga tänu sellele on Tallinnal videomaterjali, meil aga nii-öelda tühi plaat,"" kontreeris Serviti juhendaja Kalmer Musting. ""Meie bilanss Kalevi spordihallis pole kõige parem, seega lihtsat mängu ei oota. Henri Sillaste on endiselt audis, kuid positiivse uudisena on ta kargud kõrvale pannud ja lisaks sai värskelt teistkordselt isaks.""Meistriliiga mängud sel nädalal:16.09.  19.00  Viljandi HC – Raasiku/Mistra17.09.  19.00  SK Tapa/N.R. Energy – HC Kehra/Horizon Pulp&Paper18.09.  19.00  Tallinn – Põlva Serviti "
err,29.04.2021 08:38,Eesti,https://www.err.ee/1608194428/eesti-nakatumisnaitaja-on-balti-riikide-madalaim,Eesti nakatumisnäitaja on Balti riikide madalaim,"Helsingin Sanomate avaldatavas ülevaates on Eesti nüüd Balti riikidest kõige madalama nakatumisnäitajaga. Eesti viimase kahe nädala nakatumisnäitaja 100 000 elaniku kohta on 422,2.Läti vastav näitaja on 424,8 ja Leedul 561,9. Teistest meie naabritest on Rootsi näitaja 744,0 ja Soomel 62,1.Euroopa kõrgeimad nakatumisnäitajad on praegu Küprosel (937,1), eelmainitud Rootsis ja Horvaatias (725,1). "
err,04.05.2021 19:46,Viipekeelsed,https://www.err.ee/1608201352/viipekeelsed-uudised,Viipekeelsed uudised,
err,22.03.2021 23:48,Jalgrattasport,https://sport.err.ee/1608151459/eesti-rattur-voitis-martinique-i-saarel-kolmanda-temposoidu,Eesti rattur võitis Martinique'i saarel kolmanda temposõidu,"Esimesel päeval oli GP-l kavas 16,5 kilomeetri pikkune meeskonnasõit ja teisel päeval 16 kilomeetri pikkune eraldistart.""Võis arvata, et päris võidu peale me meeskonnasõidus ei sõida, kuid oluline oli võimalikult vähe aega kaotada, et kokkuvõttes kõrge koht vormistada. Kaotasime meeskonnasõidus võitjatele 25 sekundit ning paigutusime sellega edetabelis kolmandale kohale,"" kommenteeris Kivistik võidusõidu esimest päeva.""Pühapäevasele eraldistardile vastu minnes uskusin, et 25 sekundit on heal päeval võimalik tagasi sõita küll, kuid ei survestanud end liigselt,"" jätkas Kivistik. ""Proovisin hoopis teisi survestada. Startisin tagantpoolt neljandana, kolm tugevat sõitjat mind jälitamas. Teadsin, et konkurendid võrdlevad rajal minuga vaheaegu ning panin kohe raja esimeses kolmandikus tugeva tempo peale. Sellega küpsetasin ka ennast päris korralikult. Enne kolme kilomeetri pikkust lõputõusu käis peast mõte läbi, et äkki olen tempoga üle pannud, kuid pidasin tempo valikule siiski vastu.""
										Eesti rattur teenis Martinique'i saarel hooaja teise võidu									""Lisaks oli kilomeeter enne lõppu viie tehnilise kurviga laskumine. Esimesse kurvi lendasin suure hooga sisse, peaaegu oleksin kontrolli kaotanud ja kurvi pikaks sõitnud, kuid suutsin siiski kurvi läbida. Adrenaliin tõusis, läbisin järgnevad neli kurvi vigadeta. Viimased 500 meetrit, mis möödusid tõusvas joones, pigistasin veel endast kõik välja, nii et pilt silme ees virvendas,"" meenutas Kivistik. ""Üle joone jõudsin kiireima ajaga ning tuli ära oodata veel jälitavad konkurendid. Möödusid mõned minutid ning oli selge, et tegin võimsa sõidu ja võitsin nii eraldistardi kui ka kahe päeva kokkuvõttes. Jäin sooritustega väga rahule, vormistasin nö ""kübratriki"" ehk olen võitnud kolm järjestikust individuaalset temposõitu. Ootan ja loodan, et saame peatselt juba grupisõidus rattad joonele panna.""Kivistik pälvis kokkuvõttes esikoha koguajaga 43.41. Teiseks tulnud Steeven Risal kaotas talle 16 ja kolmanda koha pälvinud Cedric Eustache 24 sekundiga.Järgmise stardi teeb Kivistik järgmisel nädalavahetusel võidusõidul Memorial Labejof. "
err,13.03.2021 12:41,Eesti,https://www.err.ee/1608141256/rahva-teenrid-analuusisid-vaktsineerimisaja-broneerimise-uksikasju,"""Rahva teenrid"" analüüsisid vaktsineerimisaja broneerimise üksikasju","Ojakivi leidis, et teist nädalat järjest on käimas eksperiment eakatega, kes peaks suutma riigi digisüsteemides orienteeruda, et end vaktsineerimisele kirja panna.""Tagajärg on see, et segadust on oi-oi kui palju. Inimesed ei ole rahul sellega ja lõppkokkuvõtteks tekib jälle küsimus, kas me peame keset kriisi alles nüüd nende teemadega tegelema,"" sõnas ta.Hundimägi ütles, et tagasilööke tuleb paratamatult, kuid oluline on see, et võimalikult suur hulk inimesi saaks vaktsineeritud.""Mis see alternatiiv on? Et laseme süsteeme katsetada pikka aega ja ütleme, et nüüd oleme valmis. Aga see tähendab seda, et see aeg on võetud inimelude arvelt,"" selgitas ta.Ojakivi sõnas, et selles olukorras oleks võinud mõelda ka teistsuguste lahenduste peale.""See on eksperiment inimestega. See on täiesti arusaamatu, kui eakatele inimestele proovitakse seda digimaailma tutvustada läbi selliste negatiivsete näidete,"" täpsustas saatejuht.Kaio selgitas, et müra on tekkinud kahe asja tulemusel, esiteks sellest, kuidas inimesi teavitatakse. Teine suur faktor on tema sõnul aga vaktsiinitarned ja nende tempo.""Need on kaks ujuvat ebakindlat pinnast, mis panevad asjad pidevalt muutusesse,"" lisas ta.Ta tõi välja, et USA ja Suurbritannia on vaktsineerimisele ja piirangutele lähenenud teisiti kui Euroopa ja Eesti. Mõlemad riigid on ka näiteks öelnud kindlad kuupäevad, mil piirangud kaotatakse.""USA ja Ühendkuningriik läksid seda teed, kus nad võtsid vaktsineerimist poliitilise küsimusena nagu suisa võidurelvastumisena,"" ütles Kaio ja lisas, et riigid tegid suuresti koostööd ka teadlastega, et tarneahelaid parandada ja tehnoloogiaid arendada.
										Kaarel Tarand: reaparteilane vastutab									Euroopa Liit lähenes Kaio sõnul asjale kaubandusküsimusena.Pole selge, kes ja kuidas vaktsiini saabOjakivi ütles, et talle on aga sotsiaalmeediat jälgides mulje jäänud, et jääkdoose on palju rohkem kui nn põhidoose, sest tihtilugu saavad vaktsiini noored ja terved inimesed.Hundimägi lisas, et kui endast aktiivselt märku anda, siis võibki inimesel vedada ja ta saab ülejäänud doosi endale.Kaio selgitas, et möödunud nädalal oli Eestis tavapärasest rohkem vaktsiinidoose ning lähtuti põhimõttest, et parem anda rohkem esmakordseid kaitsesüste paljudele, kui vähestele mõlemad süstid. Ta sõnas, et vaktsiine ei tohiks üle jääda ja parem anda jääkdoosid n-ö suvalisetele inimestele.""Mina vaidleks vastu, kui see ühiskondlik sõnum, mis levinud on, et iga vaktsiin, mis on kehas on väga hea. Siis ma olen üldprintsiibis sellega nõus, et raisku ei tohi midagi lasta. Aga nüüd on küsimus selles /---/, kui mul selgub, et sihtrühma inimesi ei õnnestu esimese kõne peale kätte saada, kas ma hakkangi siis kutsuma naabritüdrukuid ja naabripoisse,"" ütles Ojakivi.Kaio küsis seepeale, et mida siis ülejäägiga teha tuleks.""Meil on jah võetud suund, et vanemaeelised vaktsineerida /---/ ja teine lähenemine on see, et pigem vaktsineerida need, kellel on rohkem kontakte,"" lisas Hundimägi.Ojakivi vastas, et talle tundub nagu saadaks selles süsteemis edu neid, kes on agaramad ja ogaramad. Kaio lisas aga, et on oma perearstile korduvalt helistanud ning on vastuseks saanud, et vaktsiine ei ole üle.Lisaks ütles Ojakivi, et perearstidel lasub ka liialt suur koormus, sest ennekõike peavad nad igapäevaselt oma patsiente ravima, nüüd aga veel suurt hulka inimesi vaktsineerima.Muu hulgas räägiti saates ka eriolukorra potentsiaalsest kehtestamisest, mis oleks Hundimäe ja Kaio arvates poliitiline samm ning juhiks tähelepanu ära oluliselt.Hundimägi tegi aga ettepaneku valitsuse tööd järgima panna kahe- või kolmeliikmeline ekspertgrupp, kes teeks juhtimisotsuste kohta sõltumatu analüüsi ja kaardistaks käitumist koroonakriisis.""Selline tarkade grupp võiks seal juures olla ja kaardistada see asi läbi. Ja siis teha ettepanekuid, mis läks valesti ja mis mitte,"" selgitas ta. Selle mõttega nõustus ka Kaio. "
err,20.03.2021 13:19,Kahevõistlus,https://sport.err.ee/1608149461/kristjan-ilves-tuli-klingenthalis-18-kohale,Kristjan Ilves tuli Klingenthalis 18. kohale,"Eesti kahevõistleja sai tuulistes oludes kirja 123,5 meetri pikkuse õhulennu, mis andis talle 109,6 punkti. Suusarajale pääses Ilves liidrist minut ja 50 sekundit hiljem. Lõpuks kaotas eestlane võitjale 2.51,6.Juba hüppemäel liidriks asunud norralane Jarl Magnus Riiber teenis ka võidu (26.25,5). Lõpuspurdis sai ta 0,7 sekundiga jagu jaapanlasest Akito Watabest.Heitluses kolmandale kohale jäi peale austerlane Johannes Lamparter (+1.05,3), kes edestas sakslast Manuel Faissti (+1.06,3), norralast Espen Anderseni (+1.07,7) ja sakslast Johannes Rydzekit (+1.10,7).Pühapäeval toimub Klingenthalis hooaja viimane MK-etapp. "
err,20.03.2021 23:03,Käsipall,https://sport.err.ee/1608149695/kasipalli-balti-liigas-pidid-tapa-ja-viljandi-vastu-votma-kaotused,Käsipalli Balti liigas pidid Tapa ja Viljandi vastu võtma kaotused,"Algselt viiemänguliseks planeeritud Balti liiga nädalavahetus kahanes vaid kahele kohtumisele, kui HC Kehra/Horizon Pulp&Paper lükati järjekordselt koroonaviiruse tõttu rööbastelt maha. Lisaks ei saanud logistiliste probleemide tõttu Eestisse sõita Alytuse Varsa-Stronglasas.Viljandi HC läks tähtsale kodumängule Leedu meistrivõistluste liidri Vilniuse VHC Šviesa vastu ilma ühe olulise lülita, sest koroonaviirusest tingitus karantiinis oli Rasmus Ots. Seetõttu seisis kõik 60 minutit väravapostide vahel seni napilt mänguaega saanud ja alles 16-aastane Kaidar Keres.Mõlemad meeskonnad alustasid kaitses hästi ning väravaid saadi peamiselt kiirrünnakutest. Mulgid juhtisid 2:1 ja 3:2, kuid jäid siis tagaajaja rolli. 15. minutil juhtisid külalised 7:4, ent kaugemale eest Viljandi vastaseid ei lubanud. Hästi hakkas tabama vahetusest sekkunud Hendrik Koks ning 24. minutil tõi Mihkel Lõpp tabloole viiginumbrid 11:11.Viljandil oli võimalus juhtimagi minna, ent puhkama mindi seisul 13:13. Teise poolaja algus ei sujunud võõrustajatel kuidagi, jäädi kahe väravaga jälle taha, aga kaks tabamust Sten Maasalult viigistasid seisu. Šviesa põgenes jälle paari väravaga eest, 51. minutil juhtisid leedukad 24:20.Alla kodumeeskond ei andnud, Aleksander Pertelson viskas 55. minutil 25:23, aga võidu või viigini ei jõutud ning Šviesa võitis 29:25. Maasalu ja Koks said Viljandi kasuks kirja viis ning Pertelson ja Lõpp neli väravat. Valdas Drabavičius tabas võitjate poolel seitse korda.
										Viljandi HC jäi Balti liiga nädalavahetusel alistamatuks									""Rasmuse eemalejäämine oli loomulikult valus, aga Kaidari partii kohta pole midagi halba öelda,"" sõnas Viljandi peatreener Marko Koks. ""Mängisime selgelt paremini kui kolm nädalat tagasi Leedus, aga pisiasjade taha jäi täna. Palju realiseerimata võimalusi, sealhulgas mõlemad karistusvisked ja rumalad pallikaotused olid kaotuse põhjused.""Laupäevases avamängus sõitis SK Tapa/N.R. Energy vägagi noore koosseisuga külla Klaipeda HC Dragunasele. Mingit aukartust valitseva Leedu meistri vastu noored tapalased ei tundnud ning alustasid kohtumist hästi. Kaitses mängiti agressiivselt, rünnakul visati julgelt ja puuduvat põhiväravavaht Mikola Naumi asendanud Madis Valk tõrjus suurepäraselt.Endrik Jaanis viis külalised 1:0 ja Markus Roosipuu 3:2 juhtima. Leedukad haarasid siis küll ohjad ja said paariväravalise edu, ent Tapa vähendas korduvalt vahe minimaalseks. Roosipuu 25. minutil seisu 12:11 toonud värava järel jäi aga Tapa poolaja lõpuni kuivale. Visked maandusid pidevalt blokki, Dragunas karistas kiirrünnakutega ning läks 17:11 ette.Teise pooltunni algul kasvatas kodumeeskond vahet veelgi. Ilja Kosmirak lõpetas küll tapalaste kümneminutiliseks veninud väravapõua, aga 42. minutil juhtis Dragunas 23:13. Viis minutit hiljem tõi Kosmirak külalised korra seitsme värava kaugusele, tabades seisuks 24:17, kuid lõpuni jõudu ei jätkunud.Dragunas sai kindla võidu tulemusega 35:21 ning nihkus liigaliider Põlva Servitile kahe punkti võrra lähemale. Kosmirak viskas Tapa kasuks kuus, Roosipuu neli ning Jaanis ja Sten Reinvart kolm väravat. Vastastel tabas Lukas Juškenas viis korda. "
err,29.06.2020 10:37,Eesti,https://www.err.ee/1107068/oopaevaga-uusi-koroonapositiivseid-ei-lisandunud,Ööpäevaga uusi koroonapositiivseid ei lisandunud,"29. juuni hommiku seisuga vajab Eestis koroonaviiruse tõttu haiglaravi viis inimest, juhitaval hingamisel on üks patsient, teatas terviseamet. Uusi surmajuhtumeid ööpäeva jooksul ei lisandunud. Kokku on Eestis koroonaviirus nõudnud 69 inimese elu.Eestis on kokku tehtud enam kui 106 000 esmast testi, nendest 1987 ehk 1,9 protsenti on olnud SARS-CoV-2 viiruse suhtes positiivsed. "
err,09.06.2020 15:57,Välismaa,https://www.err.ee/1100010/moskvas-tuhistati-koroonaviiruse-piirangud,Moskvas tühistati koroonaviiruse piirangud,"Moskva kurikuulsalt tiheda liiklusega tänavatele naasid kohe ka ummikud, kuivõrd elanikud valgusid soojal varasuvisel päeval õue. Paljud ei kandnud seejuures kohustuslikke kaitsemaske.""Väljas on kena ja tänavail on palju rahvast. See on ilus päev, igas mõttes,"" ütles kohalik elanik Olga Ivanova AFP-le Moskva kesklinnas.Piirangute lõdvendamisest teatatati esmaspäeval ja see tuli enne olulist 1. juuli hääletust, millega võidakse pikendada president Vladimir Putini valitsemisaega kuni 2036. aastani.67-aastane riigipea tahab korraldada ka suure sõjaväeparaadi Teise maailmasõja võidu tähistamiseks, mis haiguspuhangu tõttu 24. juunini edasi lükati.Kriitikute sõnul on Moskva piirangute lõdvendamisega kiirustanud.Riigi tervishoiuametnikud teatasid teisipäeval 8585 uuest koroonajuhtumist ja 171 surmast.Ohvrite koguarv tõusis 6142-ni ja nakatumisi on kokku tuvastatud 485 253, mis on maailmas kolmas näitaja.Venemaa haiguspuhangu kese on Moskva, kus teatati 1572 uuest juhtumist.Ametnike sõnul on suur juhtumite arv tingitud ulatuslikust testimisest, mille raames on võetud üle 13 miljoni proovi. Piirangute lõdvendamise ohutuse tõestamiseks on osutatud ka võrdlemisi madalale suremusele.Kriitikud süüdistavad võime surmajuhtumite alateatamises ja ütlevad, et ametnikud kiirustavad lõdvendamisega poliitilistel kaalutlustel. "
err,24.07.2020 07:58,Välismaa,https://www.err.ee/1116544/erdogan-osaleb-esimesel-palvusel-moseeks-muudetud-hagia-sophias,Erdogan osaleb esimesel palvusel mošeeks muudetud Hagia Sophias,"Türgi kõrgem kohus tühistas kuuendast sajandist pärit ehitise staatuse muuseumina 10. juulil. President andis seejärel korralduse taasavada Hagia Sophia moslemitele palvetamiskohana, pälvides rahvusvahelise hukkamõistu.UNESCO maailmapärandi nimekirjas olev Hagia Sophia ehitati esialgu kristliku Bütsantsi impeeriumi peakirikuks, kuid muudeti mošeeks pärast Konstantinoopoli langemist osmanite kätte 1453. aastal.Hagia Sophia muuseumiks muutmine 1935. aastal oli Türgi Vabariigi rajaja Mustafa Kemal Atatürki tähtis reform. See oli avatud usust sõltumata kõigile külastajatele.Eelmisel aastal külastas Hagia Sophiat 3,8 miljonit turisti.Türgi usuasjade direktoraadi juht Ali Erbas ütles kolmapäeval, et reedesest palvusest lubatakse osa võtta kuni tuhandel inimesel.Türgi meedia teatel kutsuti esimesel palvusel osalema mitme moslemienamusega riigi liidrid ja ametnikud, teiste seas Katarist ja Aserbaidžaanist.Hagia Sophia ümbruses peab korda ligi 20 000 julgeolekutöötajat, et esimene palvus kulgeks ilma vahejuhtumiteta. "
err,04.12.2020 22:52,Välismaa,https://www.err.ee/1197265/india-juveliiri-12-638-teemandiga-sormus-pustitas-guinnessi-rekordi,India juveliiri 12 638 teemandiga sõrmus püstitas Guinnessi rekordi,"Sõrmuse nimi on ""Marigold - külluse sõrmus"" ja see kaalub veidi üle 165 grammi.""See on täiesti kantav ja mugav,"" ütles 25-aastane Harish Bansal, kes kirjeldas oma vapustavat loometööd unistuste projektina.Bansal ütles, et tuli mõttele valmistada taoline sõrmus kaks aastat tagasi Surati linnas ehtekunsti õppides. India läänerannikul asuv Surat on riigi teemandikaubanduse- ja töötlemise keskus.""Mu eesmärgiks oli alati üle 10 000 teemandi. Viskasin aastate jooksul palju jooniseid prügikasti, kuni lõpuks keskendusin sellele ,"" ütles Bansal AFP-le.Tema ettevõtte avalduses seisab, et iga kaheksakihilise lille kroonlehe kujundus on eriline.Bansal ütles, et lükkas võimalike ostjate pakkumised tagasi.""Meil pole praegu plaani seda müüa,"" ütles ta. ""See on meie jaoks uhkuse küsimus. See on hindamatu.""Eelmine Guinessi rekord kuulus samuti Indias valmistatud sõrmusele, millel on 7801 teemanti. "
err,21.01.2021 15:32,Eesti,https://www.err.ee/1608080905/sotsid-toetaksid-kersti-kaljulaidi-kandidatuuri-teiseks-ametiajaks,Sotsid toetaksid Kersti Kaljulaidi kandidatuuri teiseks ametiajaks,"Riina Sikkut ütles, et fraktsioon ei ole seda arutanud, aga kui kandidaadiks on Kersti Kaljulaid, on selles sotside toetus olemas.""Kui Keskerakonna ja Reformierakonna valitsus leiab üksmeele presidendikandidaadi osas ja see on Kersti Kaljulaid, siis on mul keeruline ette kujutada, et Sotsiaaldemokraadid ei toeta tema presidendina jätkamist,"" lausus Sikkut.""Ma olen Kaja Kallasega täiesti nõus, et Kersti Kaljulaid on hästi hakkama saanud. Ja olukorras, kus pea viis aastat tagasi Sotsiaaldemokraadid toetasid tema presidendiks valimist ja ta on oma tööd hästi teinud, ei ole mingisugust põhjust mitte toetada tema jätkamist,"" lisas Sikkut.""Nii, et ma tõesti loodan, et kui koalitsioonikõneluste käigus jõutakse personaalia kokku leppimiseni, on need siis ministrikohad, muud ametikohad ja sealhulgas ka see, keda toetatakse presidendi kandidaadina... Et kui valitsuserakonnad selles nüüd kokku lepivad, siis võiks küll Sotsiaaldemokraatidega läbi rääkida. Kolme peale on meil hääled koos,"" ütles ta veel.Kui aga kandidaat ei ole Kersti Kaljulaid, siis peab fraktsioon arutama ja seisukoha kujundama.Keskerakonna esimees Jüri Ratas ütles ERR-ile, et erakond ei ole veel presidendivalimiste kandidaati otsustanud.""Ma arvan, et selleks on natuke liiga varajane aeg. Mina olen isiklikult toetanud seda, et Eesti lööks läbi rahvusvaheliselises konkurentsis ja see, kuhu täna Eesti vabariigi president Kersti Kaljulaid kandideerib, OECD, et ta saaks võimalikult hea tulemuse. Seda ma olen küll toetanud,"" kommenteeris Ratas.Sotsiaaldemokraatliku Erakonna esimees Indrek Saar loodab, et koalitsioon ei ürita Kadriorgu sokutada ""oma jopet"".""Kui loodav koalitsioon läheneb presidendi valimisele riigimehelikult, mida ma väga tahaksin loota ja otsib tõesti parimat presidenti Eestile, mitte ei ürita Kadriorgu sokutada mõnda ""oma jopet"", siis oleme me kindlasti valmis kaasa mõtlema,"" ütles Saar.Reformierakonna esimees Kaja Kallas ütles Maalehele antud intervjuus, et loodavas valitsuses uue presidendi valimiseks vajab võimuliit juurde veel vähemalt ühe erakonna toetust.Kallase sõnul ei ole Reformierakonnal ja Keskerakonnal piisavalt hääli ka selleks, et valida kahekesi riigikogus uus president ning selleks oleks vaja juurde veel vähemalt üht erakonda.Kas uus võimuliit oleks valmis toetama Kersti Kaljulaidi teist ametiaega, kui ta OECD juhiks ei saa, vastas Kallas diplomaatiliselt, et ka seda pole arutatud: ""Aga ma usun, et Kersti Kaljulaid on täiesti hästi hakkama saanud."" "
err,01.09.2020 10:36,Eesti,https://www.err.ee/1129760/oopaevaga-lisandus-20-koroonapositiivset,Ööpäevaga lisandus 20 koroonapositiivset,"Viimase ööpäeva jooksul analüüsiti Eestis 2235 esmast koroonaproovi, millest 20 tulemus osutus positiivseks.11 uut haigusjuhtu tuli juurde Harjumaale (neist seitse Tallinna), neli Ida-Virumaale, kaks Saaremaale, üks Lääne-Virumaale, üks Jõgevamaale, üks juhtum on teadmata.Kolm jalgpalluritHarjumaa 11 juhust viis on kohalikku päritolu ehk haigestusid nakatunu lähikontaktsed, kolmel juhul viiest on tegu jalgpalliklubi Nõmme Kalju mängijatega.Mängijaid testiti esmaspäeval Eesti jalgpalliliidu (EJL) initsiatiivil, liidu kriisikomisjoni liikme Mihkel Uibolehe sõnul võtab EJL viiruse leviku takistamist väga tõsiselt.""Kui seni on meeskonnas toimuvat korraldanud klubi, siis kuna olukord on eskaleerunud, võtab jalgpalliliit selle kriisi juhtimise üle,"" ütles Mihkel Uiboleht. Jalgpallurid tunnevad end hästi ja viibivad isolatsioonis.
										Ööpäevaga lisandus 25 koroonapositiivset									Saaremaa kaks uut haigusjuhtu said alguse lähikontaktist väljaspool Saaremaad elava pereliikmega.Ida- ja Lääne-Virumaa juhtudest neljal juhul on tegemist senise haige lähikontaktsetega, ühel juhul on haigestumise asjaolud selgitamisel.Kokku on Ida-Virumaal neli koroonaviiruse kollet: Estonia kaevanduse kolle (54 haigestunut), Jõhvi Keldri kolle (15 haigestunut), Ojamaa kaevanduse kolle (8 haigestunut) ja nii-öelda Ühendkuningriigi kolle, millega tänaseks on seotud 12 haigusjuhtu. Kolle sai alguse Ühendkuningriigis elavate sugulaste külaskäigust Eestisse, viimased kuus koldesse arvestatud haigusjuhtu on seotud Sonda kõrtsi külastamisega 21. augustil.Terviseameti ida regionaalosakonna jälgimisel on üle 750 inimese, kellest 98 on haigestunud.Terviseameti põhja regionaalosakonna jälgimisel on üle 400 inimese, kellest 71 on haigestunud.Aktiivseid haigusjuhte on Eestis praegu kokku 195. Haiglaravil on üheksa patsienti, neist ükski pole juhitaval hingamisel. Viimase ööpäeva jooksul uusi haiglapatsiente ei lisandunud ja kedagi haiglast välja ei kirjutatud.Koroonaviirus on nõudnud Eestis 64 inimese elu. "
err,22.11.2020 15:19,Film,https://kultuur.err.ee/1161981/poff-shorts-kuulutas-valja-voitjad-romet-esko-valguga-loodud-sai-oiguse-kandideerida-oscarile,"PÖFF Shorts kuulutas välja võitjad, Romet Esko ""Välguga löödud"" sai õiguse kandideerida Oscarile","PÖFF SHORTS RAHVUSLIK VÕISTLUSPROGRAMMŽürii: Inga Diev, Fabian Driehorst, Sveta GrigorjevaPARIM LÜHIFILM""Välguga löödud"" (Eesti, 2020)Režissöör: Romet EskoŽürii kommentaar: ""Kaunilt meisterdatud austusavaldus, mis ühendab isikliku arhiivi ja mängleva lähenemise meediumile, luues kummitava ja meeldejääva filmi, mida tahaks korduvalt uuesti vaadata. Film räägib sügavalt isikliku, delikaatse, ent dünaamilise loo sõprusest, andes edasi ühtaegu autentse ja universaalse sõnumi. ""Välguga löödud"" on elu ja loomingulisuse tähistamine läbi kinokunsti, mis mõjub väga ajakohase ja vajalikuna.""ŽÜRII POOLT MAINITUD""Merevaatega tuba"" (Eesti, 2020)Režissöör: Leonid ShmelkovŽürii kommentaar: ""Kaasahaarav loo jutustamine selle parimal kujul, ""Merevaatega tuba"" on mitmekihiline film armastusest selle puhtaimas vormis: toores ja segane, kuid samas humoorikas, aus ja siiras. Lummav maiuspala, mis pakatab originaalsusest ja loomingulisusest, avaldades žüriile muljet sügavuse ja filmi võimega lähemal vaatlemisel avada ootamatuid üllatusi.""ANIMA VÕISTLUSPROGRAMMŽürii: Jury: Agnés Bizzaro, Oskar Lehemaa, David SproxtonPARIM LÜHIFILM""Kullakallis"" (Prantsusmaa, 2020)Režissöör: Paul MasŽürii kommentaar: ""See film kasutab animatsiooni kunstlikkust, et pääseda valusalt lähedale elulistele teemadele. Žürii hindab filmi lihtsat stiili ning täpsekäelist loo jutustamist, mille kaudu tuuakse vaatajateni keerulised teemad, mis jäävad nendega veel peale viimseid lõputiitreid.""
										Nisan Dag filmist ""Veel üks hingetõmme"": seal pole Hollywoodi-tüüpi muinasjutuliselt ilusat lõppu									ŽÜRII POOLT MAINITUD""Suveniir"" (Prantsusmaa, 2020)Režissöör: Bastien DuboisŽürii kommentaar: ""Eraldi toome välja filmi, kus kasutades suurepärast kombinatsiooni animatsioonistiilidest, tuuakse vaataja silmade ette lugu sõjatraumadest, perekonfliktidest ning lõppude lõpuks ka loomeprotsessist. Žürii leiab, et see film suudab 15 minuti jooksul öelda rohkemat kui suurem osa filme 90 minutiga.""PARIM LASTEANIMATSIOON""Matilda ja varupea"" (Leedu, 2020)Režissöör: Ignas MeilūnasŽürii kommentaar: ""Imetabane erksates toonides animeeritud rännak suure pinge all elava lapse ellu, kes on üllatusi täis teekonnal leidmaks oma iseseisvust ning kinnitamaks oma iseloomu. Tegemist on iroonilise ja värske looga tugevast tüdrukust, kes leiab viisi, kuidas hoida oma vaim nii vabana kui võimalik.""ZÜRII POOLT MAINITUD LASTEANIMATSIOON""Pink"" (Suurbritannia, 2020)Režissöör: Rich WebberŽürii kommentaar: ""Film, millel on niivõrd täiuslik ajastus, kus animatsioon väljendub oma parimal kujul; nii täis huumorit ja emotsiooni, ja see kõik on mahutatud lühikesse vormi.""NEW TALENTS ŽÜRII AUHIND PARIMALE TUDENGIANIMATSIOONILE""Olen siin"" (Poola, 2020)Režissöör: Julia OrlikŽürii kommentaar: ""Minimalistliku lähenemisega heidab film võimsa pilgu perekonnadünaamikale ühe naise viimastel elupäevadel. Žürii tunnetas julgust lähenemises, kus subjekt on otseses mõttes esiplaanil ja keskpunktis, seistes silmitsi armastuse, kaotuse ja üksilduse teemadega liigutaval, tundlikul ja emotsionaalselt laetud viisil."" 
										Algab Pimedate Ööde filmifestival									NEW TALENTS ŽÜRII POOLT MAINITUD TUDENGIANIMATSIOON""Must lammas"" (Prantsusmaa, 2019)Režissöör: James MolleŽürii kommentaar: ""Värske ja energilise tunnetusega, ehkki retrostiilis film tegeleb eksistentsiaalsete küsimustega, mis tabavad meid kõiki, kui leiame end univesumis kadununa. See ajas meid ka naerma!""LÜHIFILMI VÕISTLUSPROGRAMMŽürii: Jason Anderson, Jessie Mangum, Tambet TuiskPARIM LÜHIFILM""Sinu ja Milagrose vahel"" (Colombia, 2020)Režissöör: Mariana SaffonŽürii kommentaar: ""Žüriile avaldas muljet filmi peen sisevaade ema ja tütre vahelisele keerulisele suhtele, peategelase vapustav näitlejatöö ning imeilus filmikeel. Režissöör näitab tähelepanuväärset oskust, hoolivust ja enesekindlust, tuues järk-järgult vaatajateni kõik suhtekihid, mis tegelaskujude vahel eksisteerivad.ŽÜRII POOLT MAINITUD""David"" (Ameerika Ühendriigid, 2020)Režissöör: Zachary WoodsŽürii kommentaar: ""Lisaks säravate ja üllatavate näitlejatööde kolmikule tõestab see komöödia, et on korraga sama palju selgepilguline kui humoorikas.""NEW TALENTS ŽÜRII AUHIND PARIMALE TUDENGIFILMILE""Anita"" (Ameerika Ühendriigid, 2020)Režissöör: Sushma KhadepaunŽürii kommentaar: ""Žüriid tabas filmitegija julgus, intelligentsus ja vaprus kujutamaks lõhet naise oodatud autonoomia ja tegevusvõimekuse ning karmide piirangute vahel, mida ei suru talle peale ainult ühiskond, vaid ka inimesed tema kõige lähedasemates suhetes. Filmitegija saavutab oma ambitsioonid läbi filmi täpsete kompositsioonide, tundlike näitlejatööde ja tõusvate pingete.""ŽÜRII POOLT MAINITUD""Katkised juured"" (Hispaania, 2019)Režissöör: Alberto GrossŽürii kommentaar: ""Žüriil on hea meel tunnustada filmi noorte näitlejate tähelepanuväärsete etteastete ja empaatia eest, mida film väljendab tegelaskujude vastu, kes on sattunud tugevalt ja laialt resoneeruvasse ning keerulisse olukorda.""Võidufilme saab näha 22. novembril kell 21.00 Coca-Cola Plazas ning 29. novembril kell 13.15 Tartus Athena keskuses ja kell 16.00 Tallinnas kinos Artis. 24. Pimedate Ööde filmifestival jätkub kuni 29. novembrini. "
err,10.06.2020 12:40,Majandus,https://www.err.ee/1100254/registreeritud-tootute-arv-kasvas-aastaga-1-7-korda,"Registreeritud töötute arv kasvas aastaga 1,7 korda","Uusi töötuid registreeriti maikuu jooksul 7679 ehk 1,5 korda enam kui aasta varem. Töötukassa abiga asus mais tööle või alustas ettevõtlusega 4992 inimest, sealhulgas 834 vähenenud töövõimega inimest.Registreeritud töötuse määr oli mai lõpus 13,1 protsendiga kõrgeim Ida-Virumaal ning madalaim 4,6 protsendiga Hiiumaal.Vähenenud töövõimega töötuid oli mai lõpus 12 032 ehk ligi veerand registreeritud töötutest, võrreldes aastatagusega on vähenenud töövõimega töötute osakaal märgatavalt langenud, aasta tagasi oli vähenenud töövõimega ligi kolmandik töötutest.Mais oli töötukassal vahendada 8012 töökohta. Uusi tööpakkumisi lisandus mais 4257,  seda on ligi 12 protsenti rohkem kui aprillis, mil lisandus 3810 uut pakkumist.Registreeritud töötuse statistika kajastab nende töötute arvu, kes on ennast töötukassas töötuks registreerinud. "
err,24.05.2020 18:30,Raadiouudised,https://www.err.ee/1093862/piirangute-leevendamine-belgias-on-lainud-suuremate-tagasilookideta,Piirangute leevendamine Belgias on läinud suuremate tagasilöökideta,"Sel nädalal pääses osa kooliõpilastest kooli, avati mõned muuseumid, turud ja juuksurisalongid. 
Epp Ehand "
err,11.11.2020 09:35,Uued plaadid,https://kultuur.err.ee/1157214/kaspar-viilupi-plaadisoovitused-elektroonikat-sise-ja-valikosmosest,Kaspar Viilupi plaadisoovitused: elektroonikat sise- ja välikosmosest,"Nazar ""Guerrilla"" (Hyperdub)Angola produtsendi Nazari kevadel ilmunud album ""Guerrilla"" on justkui hümn 2020. aastale. Oma kodumaa keerulisest minevikust inspireeritud materjal pole ühegi külje pealt helge, see on tume elektrooniline tihnik, kust ei paista läbi ühtki päikesekiirt. Vaatamata hektilistele rütmiskeemidele liigub ""Guerrilla"" aga väga narratiivselt, veidral kombel isegi jutustavalt. Kui tahate, võite öelda, et see on kontseptuaalalbum, kuid pigem on teos lihtsalt väga täpselt toimetatud ja peenelt produtseeritud tervik. Lood töötavad samas ka eraldi, igas üksikpalas on koondatud kogu mahlasus ja essents. Muusikalisi mõjutusi on raske täpselt paika panna. Mõistagi on seal tihedat kuduro-biiti, aga samas võib kuulda ka midagi arhailisest dubstep'ist, minimalistlikust techno'st või isegi tugeva autorikäekirjaga footwork'ist. Kõik see on aga lihtsustus, sest Nazar murrab reegleid ja loob täiesti isepärase muusikalise mudeli, milles sulnid ning pehmed sämplid mattuvad müraplahvatuste ja kolisevate biidilaviinide alla. ""Guerrilla"" avardab meie maailmapilti, maalides reljeefsete joontega pildi ühe riigi ja kultuuri minevikust, olevikust ja tulevikust. Kõige laiemalt öeldes on see kunst: Nazar teeb autorielektroonikat, mis ei ürita kellelegi meeldida ega midagi jäljendada, vaid kihutab peatamatu kiirrongina just selles suunas, kuhu õigeks peab. Ja just sellist julgete ja uuenduslike albumite pärast ma muusikat kuulangi.Gabor Lazar ""Source"" (Planet Mu)Kui räägime meile tuttavast tantsumuusikast, olgu selleks house, techno, breakbeat või midagi hoopis muud, siis tehnitsistlikule olemusele vaatamata on see alati mõeldud (ennekõike!) inimestele. Huvitavad asjad hakkavad juhtuma aga siis, kui mõni pöörane produtsent julgeb panna masinad tantsima. Muidugi, selleski pole midagi uut, Kraftwerk on seda 1970. aastatest alates teinud, kuid Ungari tüübil Gábor Lázáril on mõned uued trikid varuks.Planet Mu alt ilmunud album ""Source"" võiks olla vabalt ka üks 40-minutiline lugu, sest samad motiivid korduvad läbi albumi. Biit on plastiline ja väänlev, justkui narkouimas kummiussike, kes ei suuda hetkekski pidama jääda. Sinna ümber heidab Lázár kõiksugu kilinaid-vilinaid, mis jäävad täiesti juhuslikult ringi põrkuma. Esmapilgul võikski arvata, et kogu materjal on mõne targa AI konstrueeritud, kuid see kaootiline kaos on meisterlik teesklus. Iga hüplev-väänlev rütmijupike on täpselt paika krutitud.Paljuski kirjeldab Gábor Lázári värske album Planet Mu suhtumist elektroonikasse: nad ei otsi tingimata lihvitud tantsumuusikat, vaid neid huvitab hall-ala, kus autorielektroonika kohtub kõige rajumate rütmiskeemidega. 2019. aastal andsid nad välja UK produtsendi Rian Treanori albumi ""Ataxia"", mis mängis samade elementidega. See on inimeste muusika robotitele. Või robotite muusika inimestele? Otsustage ise, kumb rohkem meeldib.Jasmine Infiniti ""Bxtch Släp"" (New World Dysorder)Koroonapandeemia valguses on klubikultuur kogu maailmas vaikselt välja suremas. See ei tähenda, et tantsumuusika elaks halvasti: produtsentidel on keerulises olukorras pigem rohkem aega igasuguste hullustega välja tulla, kuid uue muusika saatel peame lihtsalt tantsima oma kodudes. Veidral kombel tabas New Yorgi produtsent Jasmine Infiniti seda meelsust juba tänavu märtsis, kui pandeemia astus alles esimesi samme. Mixtape ""Bxtch Släp"" on 75-minutiline peoessents, intensiivne tõmmis underground-tantsumuusikast, mis on taotluslikult nurgeline ja rabe, kohati ehk isegi ülemäära jõuline. Jasmine Infiniti segu intensiivsest techno'st ja ballroom-kultuurist on mässumeelne, kuid ei muutu seejuures pelgalt funktsionaalseks: kogu materjali iseloomustab tihe biit, mida ta rikastab eriilmelise segapudruga kõikvõimalikest žanritest. Kui Eesti klubides mängitakse pahatihti igavat ja üheplaanilist techno't, mis paugutab lihtsalt kõik kanalid ääreni täis, siis Jasmine Infiniti muusikaline keel on rikkalik ning värvikirev, mille järgi annab sellele vaatamata hullumeelselt tantsida. Siit ka soovitus: kui tahate ära unustada katkust räsitud maailma, milles praegu elame, siis pange tuled kustu ja vajutage ""Bxtch Släp"" reede või laupäeva õhtul kodus käima. Elu on kordades lõbusam, kui on olemas sellised imelist reivikogemust pakkuvad albumid!Actress ""Karma & Desire"" (Ninja Tune)Vägisi tahaks öelda, et Actressi värske kauamängiv ""Karma & Desire"" on popalbum. Mitte, et sõnal ""pop"" oleks meeletult palju kaalu, kuid see annab kätte võtme Darren Cunninghami värske materjali lahtimuukimiseks. Võrreldes tema varasemate, kusagil post-dubstep'i ja kunst-techno piirimail seisvate albumite kõrval on uus looming midagi värsket. Siin on ambientseid maastikke, mille peale Cunningham laob kiht-kihi haaval erinevaid elemente. Korra laseb särada lihtsalt avaratel süntesaatorimotiividel, järgmisel hetkel paneb pulseerima malbe deep house biidi. Eklektilisus ei lõhu aga kordagi tervikpilti.Moodsaks (või isegi tuleviku?) popmuusikaks muudab albumit just selgepiirilisus. Siin ei ole traditsioonide lõhkumist ja katkiseid rütme, pigem on kompositsioonid väga konkreetselt ning selgelt raamitud. Kuid need lood ei põhine klassikalistel popklišeedel, Darren Cunningham on lahustanud neist lugudest igasuguse glamuuri ja üleliigse sära, jättes alles vaid kõige olulise algessentsi: muusika.Plaadil võib aimata moodymannilikku ürg-soul'i, jameblakelikku pop-produktsiooni ja klubielektroonika segunemist, kuid mitte mahlakalt ja bassiselt, vaid kuidagi veidralt ja rõhutatult kammerlikul moel. Actress seisabki justkui kammerpopi ja elektroonika vahel, mida kinnitab ka mitmes loos kaasa tegev Sampha, kelle debüütalbumil ""Process"" segas just neid samu vastaspooluseid. Nad mõlemad näitavad, mis saab popmuusikast siis, kui eemaldada võrrandist glamuur ja staarikultus ning asendada see avarate-kirevate atmosfääride ning peene laulukirjutusega. Autechre ""Sign"" (Warp)Briti elektroonikalegendid Rob Brown and Sean Booth ehk Autechre on juba aastaid end kuulajatele võimalikult kättesaamatuks teinud. Nende plaadid (pigem vist omamoodi kogumikud?) on meeletult pikad ja tavakuulajal ei jagu ammugi praeguses välkkiires maailmas selliste hiidteoste jaoks tähelepanu. Nende värske album ""Sign"" on aga üsna hoomatav: koondatud on tunnijagu kosmilist ja abstraktset elektroonikat, mida võib tinglikult nimetada ambient'iks, aga see on pigem lihtsustus. Ütleme siis, et see on lihtsalt ilus muusika.Autechre'i rütmiskeemid on ettearvamatud, need ilmuvad eikusagilt, väänduvad üht, teist ja kolmandat pidi ja kaovad siis sootuks. Seda kõike saab aga õrn meloodiajoonis, pehmelt kulgevad ja õhulised, justkui vulisevad taustad, mis on Browni ja Boothi jaoks kohati liigagi ilusad. Aga ärge laske end eksitada: ilu Autechre'i elektroonikakosmoses pole lääge ega kommertslik, vaid nõuab tähelepanu ja süvenemist. Sündisaundid, mis ""Signi"" justkui ühtlase lainena saavad, tunduvad kohati isegi nostalgilistena, kuid Autechre pole kaugeltki tolmune ega vanamoodne. Hullumeelsed rütmid, mis albumi tõeliselt särama panevad, meenutavad pigem tulevikupopi, pane sinna vaid vokalist juurde ja saame midagi PC Musicule sobivat.""Sign"" pole lihtne album, seega tööl taustaks kuulamiseks valige midagi muud. Aga pimedatel tänavatel kondamiseks, öiseks bussisõiduks või kodus lakke vahtimiseks on raske midagi paremat leida.Oneohtrix Point Never ""Magic Oneohtrix Point Never"" (Warp)Brooklyni produtsent Daniel Lopatin, kes peidab end artistinime Oneohtrix Point Never taha, seisab sarnaselt Autechre'ile tihti ilu ja koleduse piiril. Tema abstraktsed elektroonilised kompositsioonid on lõhutud ja hektilised, kuid Lopatin suudab neist produtseerida kokku veidral kombel vastapandatud tervikud. Eriti hästi paistab see silma tema viimase ajal filmimuusikast, vendade Safiede ""Good Time'i"" ja ""Uncut Gemsi"" muusika on samaaegselt kummituslik ja hingematvalt ilus.Värske album ""Magic Oneohtrix Point Never"" on taaskord vastuoluline. Hingelt on need lood kui 1970. aastate psühhedeelne pop new wave'i ja post pungi mõjutustega, kuid Lopatin on hägustanud piirjooned uue ja vana vahel. Retrosüntesaatorid sulavad üheks mesimagusate vokaalidega ja moonduvad mõni hetk hiljem hoopis kammermuusika kaleidoskoobiks, kus keelpillid on lammutatud imepisikesteks tükkideks. Kui viimastel plaatidel on need lõhutud rütmid muutunud kohati häirivaks, siis praegu kisuvad pigem endasse ja lõikavad justkui ära kontakti reaalsusega. ""Magic Oneohtrix Point Never"" mõjub seetõttu kui ilus unenägu: sarnane meile tuttava maailmaga, aga midagi on valesti. Sa saad sellest aru, aga ei oska täpselt selgitada, mis on teisiti. Laske end mõneks ajaks Lopatini võlumaailma kanda, te ei pea pettuma.Sophia Loizou ""Untold"" (Houndstooth)Pole kunagi mõelnud, et võiksin vajada žanrit nagu ambient rave. Kuidas üldse kaks sellist vastaspoolust kokku panna? Sophia Loizou plaadifirma Houndstooth alt ilmunud album ""Untold"" teeb just seda. Tema värske materjal on eeterlik ja minimalistlik, muusika ilma erilise muusikata, kuid seal on olemas salapärane reivihingus. Üksikud plahvatused tulevad eikusagilt ega jõua ka kuskile välja, kuid selles sihitus, ehk isegi jõuetus hõljumises on midagi imekaunist.Äkki näitab Loizou seda, mis toimub praegu tolmukorra alla mattunud techno-klubides üle maailma? Neis ruumides, kus muidu iganädalaselt paukusid basskõlarid ja joobnud inimesed tantsisid, kargasid, suhtlesid, elasid elu täies rikkuses, on tänaseks lihtsalt vaikus. Oodatakse uuemaid, paremaid ja ilusamaid aegu, ning ""Untold"" ongi ood kõigile neile unistustele. Ettekujutus maailmast, kus me võime jälle otsast-ääreni täis klubis pummeldada ja unustada ära kõikvõimalikud hirmud, mida meile praegu pidevalt ette söödetakse.Võib-olla lihtsalt tundub, aga viimasel ajal tehakse justkui rohkem ilusat elektroonikat. Ma ei pea silmas, et varem oleks koledat tehtud, aga tumedust on kuidagi vähemaks jäänud. Pimedate öiste tänavate asemel otsitakse helgust, Sophia Loizou leiab selle lootuse keset kõige suuremat lootusetust. ""Untold"" näitab, et kõik ei ole veel päriselt kadunud, äkki homne on ilusam. Või kui mitte homne, siis ülehomne. Või järgmine aasta. Kurat teab, millalgi läheb kindlasti paremaks! "
err,07.12.2020 08:11,Majandus,https://www.err.ee/1198783/aastatagusega-vorreldes-on-kaubad-ja-teenused-1-1-protsenti-odavamad,"Aastatagusega võrreldes on kaubad ja teenused 1,1 protsenti odavamad","Statistikaameti juhtivanalüütiku Viktoria Trasanovi sõnul oli eelmise aasta novembriga võrreldes tarbijahinnaindeksi põhiliseks mõjutajaks mootorikütuse odavnemine.""Diislikütuse hinnad langesid 26,9 protsenti ja bensiini hinnad 9,1 protsenti. Suurem oli veel eluasemeteenuste mõju, millest poole andis elektri, soojusenergia ja kütte 2,6-protsendine hinnalangus,"" täiendas Trasanov.Diislikütuse ja bensiini odavnemine omakorda tulenes madalast nafta hinnast ja diislikütuse aktsiisi alandamisest. ""Järgmisel aastal, kui majandusaktiivsus ja rahvusvaheline transport taastuvad, peaksid toorainete hinnad taas veidi ülespoole liikuma. Alates maist 2021 kaob hinnaindeksist ka aktsiisimaksude langetuse mõju,"" kommenteeris Swedbanki vanemanalüütik Liis Elmik.Toidukaupadest kallinesid enam väikelastetoit (13 protsenti) ja muud jahusegud (12,3 protsenti) ning odavnesid kartul (17,9 protsenti), või (14,9 protsenti) ja värske kala (10 protsenti).Selle aasta oktoobriga võrreldes mõjutasid tarbijahinnaindeksit enam kodudesse jõudnud elektri 2,3-protsendine ja diislikütuse 3,2-protsendine hinnatõus ning oktoobris mitmes kaubagrupis toimunud kampaaniate lõppemine. Värske puuvili odavnes kuuga 7 protsenti ning köögivili 2,3 protsenti.Swedbanki analüütik prognoosib, et aastakokkuvõttes peaks keskmine ostukorv odavnema 0,5 protsendi võrra. ""Järgmisel aastal maksumuudatuste mõju taandub ja nõudlus erinevate kaupade ja teenuste järele tasapisi kosub. Hindade tõus peaks jätkuma suvest alates,"" ütles ta, lisades, et hinnatõus jääb tuleval aastal siiski ilmselt tagasihoidliku 0,8 protsendi piiresse.Elmik märkis ka, et kuigi hinnaindeks tervikuna jätkab langust, siis jõulude tähistamine odavnenud ei ole.""Toidu, maiustuste ja mänguasjade hinnad on aastaga kallinenud. Samas kulub jõulupidudele ja transpordile raha vähem kui varasematel aastatel. Need, kellel võimalik, tähistavad jõule pere keskel ilmselt uhkemalt kui varem, proovides kompenseerida erandlikke olusid,"" seisab analüütiku kommentaaris. Samas on palju ka neid, kelle jaoks keeruline rahaline seis või viiruse levik tähendavad tagasihoidlikumaid pidustusi.  
				Tarbijahinnaindeksi muutus kaubagrupiti, november 2020
				Autor/allikas: Statistikaamet
			 "
err,12.01.2021 14:41,Eesti,https://www.err.ee/1608070894/keskerakond-korb-kracht-ja-teder-said-kahtlustuse-kriminaalkuriteos,"Keskerakond, Korb, Kracht ja Teder said kahtlustuse kriminaalkuriteos","Keskerakonda kahtlustatakse mõjuvõimuga kauplemises, ütles riigiprokurör Taavi Pern pressikonverentsil. Neli isikut on kinni peetud esmaste menetlustoimingute läbiviimiseks.  
				Kersti Kracht
				Autor/allikas: Siim Lõvi/ERR
			Kahtlustus on esitatud viiele inimesele ja Keskerakonnale. Esimese astme kuriteos kahtlustatakse altkäemaksu andmises ja mõjuvõimuga kauplemises vastavalt Hillar Tederit ja Kersti Krachti. Keskerakonna peasekretäri Mihhail Korbi kahtlustatakse teise astme kuriteos. Ülejäänud kahe kahtlustatava nime kaitsepolitsei esialgu ei avalda. Esimene kahtlustus seisneb selles, et Teder ja Korb leppisid möödunud aastal kokku, et Teder annetab aasta jooksul Keskerakonnale miljon eurot ning Porto Franco saab Tallinnalt sobiva hinnaga võimaluse juurdepääsuteede rajamiseks. ""Lubadus oli, jah, toetada erakonda kuni miljoni euro eest. See ""kuni"" tähendabki seda, mida ta tähendab ehk siis praegusel hetkel me saame rääkida sellest, et 2020. aasta jooksul on ärimees annetanud erakonnale 120 000 eurot. See jääb ka sinna sisse. Kas see on lõplik või see oleks pidanud jätkuma, nendele küsimustele ei ole hetkel võimalik vastata,"" rääkis kaitsepolitsei büroo juht Harrys Puusepp ""Aktuaalsele kaamerale"".Teder ja Kracht leppisid Perni sõnul kokku, et Kracht kasutab rahandusministeeriumis oma mõjuvõimu, et Porto Franco laenutaotlus saaks positiivse otsuse. Kahtlustuse kohaselt lubas Kracht rääkida laenu odavamaks.Pern ütles ""Ringvaatele"", et Kracht küsis Tederilt mitmesaja tuhande euroni ulatuvat altkäemaksu ning seda isiklikes huvides.  Ülekande alguseni jäänud Ülekanne on lõppenudOTSEKopeeri HTML kood.Jaga 12   00:00 / 00:00LiveLaadimine ""Hetkel oleme oma kahtlustuse sõnastanud selliselt, et Kersti Kracht mõjutas selle laenu hinna kujunemist. Aga see, mis on lõplik tõde, selgub menetluse käigus,"" sõnas Pern ""Aktuaalsele kaamerale"".Altkäemaksu andmine jäi aga ära, kuna kaitsepolitsei pidas osapooled kinni. ""Ühe kahtlustatava rolliks oli altkäemaksuandmisele kaasaaitamine ja teise mõjuvõimuga kauplemine,"" märkis ta. Pern märkis, et tegemist on esialgsete kahtlustustega ja süüdistust pole ühelegi osapoolele esitatud. ""Hetkel on kinni peetud neli inimest. Kas taotleme vahistamist, otsustame seejärel, kui läbi on viidud esmased menetlustoimingud,"" ütles Pern. Võimaliku süüdimõistmise korral võib Tederit ja Krachti oodata kuni 10 aasta pikkune vanglakaristus. Keskerakonda võidakse teoreetilise süüdimõistmise korral karistada rahalise karistusega. Kuna Keskerakonnal on juba kehtiv karistus, pööratakse ka see täitmisele ning erakond peab lisaks tasuma 250 000 euro suuruse karistuse.Pern märkis, et altkäemaksu kokkuleppeid sõlmitakse ja täidetakse enamasti pika aja jooksul. ""See konkreetne kriminaalmenetlus alustati eelmise aasta alguses,"" ütles Pern. Puusepp juhtis tähelepanu, et kuritegu on juba altkäemaksus kokku leppimine ning altkäemaksu reaalse üleandmiseni antud juhtumis ei jõutud. Kriminaalasi alustati aasta alguses ja uurimise käigus tekkis kahtlus, et inimene on asunud veel uusi kuritegusid toime panema. ""Jõudsime teise kuriteokahtluseni läbi poolelioleva menetluse,"" sõnas Pern.""Kas uurimise käigus eelneb veel episoode selgub mõne aja jooksul,"" ütles Puusepp.""Tänane kinnipidamine oli pikalt ette plaanitud operatsioon,"" märkis Pern. Tema sõnul on kogutud piisavalt tõendeid, et inimestele süüdistus esitada.Kaitsepolitsei töötajad asusid teisipäeval tegema menetlustoiminguid sihtasutuses Kredex seoses Porto Franco kinnisvaraarendusega.Porto Francot arendab Porto Franco OÜ, mille suuromanik on parteide suurannetajana tuntud ärimees Hillar Tederi poeg Rauno Teder 80-protsendilise osalusega.Hillar Teder annetas mullu kolmandas kvartalis Keskerakonnale 60 000 eurot, annetust seostatakse tema poja juhitavale Porto Franco arendusele tugilaenu andmisega. Tederi sõnul on ta erinevatele erakondadele annetanud kaheksa aastat ning Keskerakonda otsustas ta toetada valitsuse julgete otsuste tõttu.Porto Franco taotles suvel 40 miljonit eurot laenu riigilt. Riigi poolt antav laenulimiit on lubatud kasutusse võtta osade kaupa, iga osa minimaalne suurus on vähemalt viis miljonit ja maksimaalne suurus 15 miljonit eurot. Laen peab olema tagatud teise järjekoha hüpoteegiga kinnistutele, mis asuvad Tallinna kesklinnas aadressil Laeva T6, Laeva 1, Kuunari 1 ja Kai 4.KredEx on 2001. aastal majandus- ja kommunikatsiooniministeeriumi loodud sihtasutus, mille eesmärk on pakkuda finantslahendusi.  Ülekande alguseni jäänud Ülekanne on lõppenudOTSEKopeeri HTML kood.Jaga 12   00:00 / 00:00LiveLaadimine   "
err,19.01.2021 22:34,Suusaalade MM,https://sport.err.ee/1608079129/pealtvaatajad-suusaalade-mm-ile-ei-paase,Pealtvaatajad suusaalade MM-ile ei pääse,"Kuni viimaste nädalateni lootsid korraldajad võistlusi siiski väga piiratud hulga publikuga läbi viia, aga rahalistel põhjustel otsustati see plaan valitseva teadmatuse tõttu katki jätta.""Töötasime viimastel kuudel väga intensiivselt selle nimel, et lubada pealtvaatajad turvaliselt võistlustele. Juba alustati isegi mõndade ehitustöödega, aga ettevalmistuse viimases faasis oli majanduslike põhjustel tähtis see otsus vastu võtta,"" kommenteeris korralduskomitee liige Florian Stern.""Publikuga või publikuta võistlus mõjutab väga palju personalipoliitikat ja taristu ülesehitust. Pärast mitmeid kuid teadmatust on meil nüüd selgus majas ning saame keskenduda võistluste korraldamisele turvaliselt nii sportlaste, treenerite kui ka taustajõudude jaoks.""Oberstdorfi maailmameistrivõistlused murdmaasuusatamises, kahevõistluses ja suusahüpetes toimuvad 23. veebruarist 7. märtsini. Kokku läheb jagamisele 24 medalikomplekti. "
err,10.10.2020 22:48,Korvpall,https://sport.err.ee/1145526/zalgiris-alistas-himki-ja-jatkab-taiseduga,Žalgiris alistas Himki ja jätkab täiseduga,"Võõrsil teise võidu järjest võtnud Žalgiris jätkab seega täiseduga, see on kaheksa aastat tagasi Euroliigaga liitunud Žalgirisel esimene kord, kui nad on alustanud kahe võiduga.Himki võitis küll esimese veerandaja 20:17, kuid poolajapausile mindi juba Žalgirise üheksapunktilises paremuses. Kolmandal veerandil kasvatas Žalgiris vahepeal edu juba 21-punktiliseks ning kuigi Himki jõudis vahepeal seitsme punkti kaugusele, jäi Leedu klubi lõpuks siiski 14 punktiga peale.Žalgirise parim oli Marius Grigonis 21 punktiga, Nigel Hayes lisas 15, Arturas Milaknis 14 ja Augustine Rubit 12 punkti. Himki ridades viskas Jonas Jerebko 23 punkti ja võttis 12 lauapalli. "
err,16.09.2020 12:31,Kunst,https://kultuur.err.ee/1135686/berliinis-avatakse-2022-aastal-fotografiska-fotokunstikeskus,Berliinis avatakse 2022. aastal Fotografiska fotokunstikeskus,"Fotografiska asukoha otsingud on alati väga teadlikud. ""Fotografiska tulek Tallinnasse ja Telliskivisse ei olnud juhuslikm e tahtsime rikastada Fotografiskaga siinse regiooni kultuurimaastikku ja leidsime Loomelinnakus selle jaoks kõige sobivama asukoha, sellele aitas palju kaasa ka Loomelinnaku enda soov anda väärikale Punasele Majale uus elu,"" selgitas Fotografiska tegevjuht ja kaasasutaja Margit Aasmäe.Berliinis avatakse Fotografiska ajaloolises Kunsthaus Tachelesis, mille asutasid peale Berliini müüri lagunemist kunstnikud erinevate stuudiote, töötubade, kino ja ööklubiga. ""See on igati märgiline, et Fotografiska avab Berliinis uksed just Tachelesis,"" ütles Telliskivi loomelinnaku asutaja Jaanus Juss ja lisas, et just seda maja külastades sai ta idee Telliskivi Loomelinnaku rajamiseks. ""Jõuame nüüd justkui ringiga Tachelesisse tagasi, kuna Fotografiska laieneb pärast Telliskivi Loomelinnakut just sinna."" Fotografiskas Stockholmis, Tallinnas ja New Yorgis on üleval olnud enam kui 240 näitust, teiste seas Annie Leibovitzi, Zanele Muholi, Hassan Hajjaji, Ren Hangi, Sebastião Salgado, Bettina Rheimsi, Sally Manni, David LaChapelle'i, ja Robert Mapplethorpe'i tööd. Hetkel saab Fotografiska Tallinnas näha Bryan Adamsi, Alex Prageri ja Sebastião Salgado loomingut. "
err,29.10.2020 18:30,Raadiouudised,https://www.err.ee/1153071/riigikogu-muutis-kohanimeseadust,Riigikogu muutis kohanimeseadust ,Jüri Nikolajev. 
err,05.05.2021 10:38,Eesti,https://www.err.ee/1116357/aktuaalne-kaamera-kell-18-30,"Ööpäevaga tuli juurde 430 nakatunut, suri kuus inimest","Suri kuus inimest, 58-aastane mees, 68-aastane mees, 73-aastane mees, 84-aastane mees, 86-aastane naine ja 90-aastane mees. Alates pandeemia algusest on Eestis viirusega surnud 1183 inimest.Ööpäeva jooksul avati haiglates uusi COVID-19 haigusjuhtumeid kokku 23 ja haiglaravil viibib 18 patsienti vähem kui teisipäeval ehk kokku on haiglates 301 inimest. Neist omakorda vajab intensiivravi 51 patsienti (päev varem samuti 51) ja juhitaval hingamisel on 38 inimest (päev varem 39).Koju saadeti 17 inimest (üks registreeriti tagantjärgi) ning 17 inimest viidi üle mitte-COVID-19 osakonda. Haiglaravi on kokku vajanud seitse protsenti haigete üldarvust. Haiglaravil olevate patsientide keskmine vanus on 68 aastat, kõikidest haiglaravi vajavatest patsientidest on üle 60-aastased 229 inimest ehk 76 protsenti.Rahvastikuregistri andmetel laekus enim uusi positiivseid testitulemusi Harjumaale, kus koroonaviirusega nakatumine tuvastati 213 inimesel. 162 uutest Harjumaa haigusjuhtudest on Tallinnas.Ida-Virumaale lisandus 61, Pärnumaale 37, Tartumaale 31, Lääne-Virumaale 15, Põlvamaale 14, Läänemaale 13, Valgamaale 11 ning Viljandimaale kümme uut nakkusjuhtu. Raplamaale lisandus kaheksa, Saaremaale neli, Jõgeva- ja Järvamaale kaks ning Võrumaale lisandus üks uus nakatunu. Hiiumaale uusi nakkusjuhte ei lisandunud. Kaheksa positiivse testitulemuse saanul puudus rahvastikuregistris märgitud elukoht.Viimase 14 päeva haigestumus 100 000 inimese kohta on 363,2 ning esmaste positiivsete tulemuste osakaal tehtud testide koguarvust on kaheksa protsenti.Ööpäeva jooksul manustati 8714 vaktsiinidoosi, millest esmaseid kaitsesüste oli 4978. Vaktsineerimisi on tehtud kokku 346 940 inimesele, kellest lõpetatud vaktsineerimisega on 132 534 inimest.Üle 70-aastaste hõlmatus vähemalt ühe vaktsiinidoosiga on 62 protsenti. 70+ vanusegruppi on üle 60 protsendi vaktsineeritud kõikides maakondades, välja arvatud Ida-Virumaal.Kolmapäevaks on haiglates lõpetatud 7216 COVID-19 haigusjuhtumit 6943 inimesega ning viirusest on kokku tervenenud 114 033 inimest. "
err,27.04.2021 18:49,Kirjandus,https://kultuur.err.ee/1608192823/tallinna-kirjanduskeskus-kogub-malestusi-mati-undist,Tallinna kirjanduskeskus kogub mälestusi Mati Undist,"Mitmed Mati Undi teekonnakaaslaste meenutused tema elust ja loomingust on kirja pandud ja ilmunud mälestusteoses ""Undi-jutud"". Tallinna kirjanduskeskus kutsub aga üles kõiki teisigi inimesi jagama mälestuskilde kohtumisest Undiga või meenutama mõnd erilist lugemis- või teatrielamust Undiga seoses.""See mõte sai meil alguse sellest, et siia muuseumissse sattus päris sageli inimesi, kellel oli mõni tore lugu rääkida. Mõni endine kooliõde või keegi, kes oli Undiga kokku puutunud oma elus, aga kes arvas, et nende mälestused on liiga põgusad, et neid jagada. Sellest tuli mõte, et võiksime need killud kokku koguda, sest need lood lähevadki inimestega kaotsi muidu,"" rääkis Tallinna kirjanduskeskuse direktor Maarja Vaino ""Aktuaalsele kaamerale"".Esmaspäeval väljahõigatud üleskutse peale saabus teisipäeva hommikul juba esimene mälestus:""Olin esimesel kohtingul tüdrukuga, jalutasime Kadriorus mööda Poska tänavat. Vastu tuli Mati Unt. Kui ta oli juba möödunud, ütlesin tüdrukule, et nägid, see oli Unt. Ta ei uskunud. Vaidlesime pisut. Unt oli juba kaugenenud ja minu veenmisest hoolimata jooksis ta lõpuks ise Undile järele, et küsida tema käest selgust. Jäin ootama. Nägin eemalt, et Unt, kes oli ilmselt mõtteis, oli kiiresti lähenevate sammude kajast tõeliselt ehmunud, aga nähes kleenukest noort naist, rahunes ja kinnitas, et on tõepoolest Mati Unt. See võis olla kuskil 2003. või 2004. aasta paiku.""Mati Undi muuseum asub Kadriorus, Koidula tänaval. Tulevikus võiksid inimeste isiklikud mälestused olla osa näitusest.""Me tahaksime, et esimese asjana saaks nendest üks oluline osa Mati Undi muuseumi arhiivist. Ja kui meil õnnestuks saada Mati Undi muuseum püsimuuseumiks, siis me inimeste nõusolekul kindlasti kasutaksime neid ka sellel muusumi püsinäitusel,"" sõnas Vaino. "
err,04.05.2021 15:06,Teater,https://kultuur.err.ee/1143655/video-ja-fotod-mihkel-mutt-vestles-mart-juurega,Halduskohtu otsus lubab Tartu Uuel Teatril autolavastuse piirangute kiuste publiku ette tuua,"""Kohus kinnitas, mida me juba teadsime isegi: ""Kõigi piirangute lõpp"" on viiruse vaatest ohutu lavastus ning etenduste algusaeg, st mai esimesel poolel algusega kell 21, on oluline nii kunstilistel kui muudel kaalutlustel,"" ütles ERR-ile Tartu Uue Teatri produtsent Maarja Mänd.Kohtunik Janek Laidvee selgitas, et antud juhul on tähtis see, et teater on etenduse raames pööranud suurt tähelepanu nii pealtvaatajate kui ka näitlejate turvalisusele ning nakkuse risk sedalaadi etendusel on praktiliselt olematu, kuna publik viibib autodes ning ka näitlejad on üksteisest ja publikust eraldatud.""On võimalik, et pikaajalise viirusekriisi tingimustes arenevad välja kunstivormid, mis on rahvatervise seisukohast ohutud ja seetõttu tuleb neid lubada. Lausaline avalike ürituste keeld ei pruugi olla proportsionaalne.""Teatud kunstiprojektide läbiviimise lubamine ei tähenda Laidvee sõnul automaatselt teiste avalike ürituste korraldajate ebavõrdset kohtlemist ja piirangud, mis ei võimalda sõltumata konkreetse tegevuse ohtlikkusest erandeid teha, ei pruugi olla proportsionaalsed.Kohus leidis ka, et antud juhul ei kaalu võimalik avalik huvi üles kaebaja huvi tuua etendus välja just maikuus. ""Kaebaja on välja toonud ja see nähtub piisavalt selgelt, et etenduse teema omab just tähtsust antud ajahetkel ning aasta pärast võib see olla kaotanud aktuaalsuse,"" märkis Laidvee oma selgituses.Laidvee sõnul tuleb arvestada ka sellega, et nakatumisnäitajad on praegu langustrendis ning toimub erinevate piirangute leevendamine. ""Kui kaebus ka jääb lõppastmes rahuldamata, ei saa kohtu hinnangul etenduste toimumise tõttu avalik huvi ülemääraselt kahjustada.""Otsus piirangute õiguspärasuse kohta alles selgubEsialgse õiguskaitse puhul ei ole tegemist lõpliku lahendiga, vaid määrusega, mis lubab Tartu Uuel Teatril maikuus etendusi anda ja lõplik kohtulahend võib olla nii teatri kasuks kui ka kahjuks, sest kaebuse sisuline läbivaatamine seisab veel ees. Alles pärast seda kujundab kohus lõpliku seisukoha piirangute õiguspärasuse kohta.Määrust esialgse õiguskaitse kohaldamise osas on valitsusel võimalik 15 päeva jooksul Tallinna ringkonnakohtus ka vaidlustada. Kui valitsus tahaks näiteks vaidlustada lavastuse neljapäeval toimuva esietenduse, tuleks neil juba teisipäeval määruskaebus ringkonnakohtule esitada. Kui ringkonnakohus tühistab halduskohtu antud esialgse õiguskaitse, pole teatril luba etendusi anda.""Antud asjas ei ole ka välistatud, et kaebaja loobub peale etenduste toimumist kaebusest, kuid võimalik on ka kaebuse sisuline lahendamine ja piirangutele hinnangu andmine kohtuotsusega,"" sõnas ERR-ile Tallinna haldus- ja ringkonnakohtu pressiesindaja Anneli Vilu. Kaebuse sisuline läbivaatamine algab pärast seda, kui valitsus on esitanud hiljemalt 4. juuniks halduskohtule kaebuse osas oma seisukoha.Esialgu aprillikuuse planeeritud autoteatri lavastuse esietendus toimub Eesti Rahva Muuseumi B-parklas neljapäeval, 6. mail. Järgmised etendused on kavas 7., 8., 11., 12., 13., 14. ja 15. mail.Tartu Uus Teater saatis aprilli alguses peaminister Kaja Kallasele pöördumise, millega soovis vaidlustada terviseameti otsuse lavastuse esietendus avaliku ürituste piirangutele viidates edasi lükata. Reedel oli teater endiselt valitsuse erisuse ootel, kuid tegi neljapäeval toimuvaks esietenduseks siiski juba ettevalmistusi. "
err,10.07.2020 11:57,Majandus,https://www.err.ee/1111651/kiriku-varahaldus-kasvatas-kasumit-ja-peab-plaani-korghoone-ehituseks,Kiriku Varahaldus kasvatas kasumit ja peab plaani kõrghoone ehituseks,"Kiriku Varahaldus teenis mullu 4,1 miljoni euro suuruse käibe juures 362 000 eurot kasumit, mis on 41 protsenti rohkem kui aasta varem. Aasta varem tegi ettevõte käivet 1,4 miljonit eurot.Kirik ei ole möödunud majandusaasta aruande kohaselt loobunud plaanist rajada Lennuki ja Maakri tänava nurgale 33-korruseline pilvelõhkuja ning jätkab tänavu detailplaneeringu arendamisega.Kiriku teatel suurenes müügitulu mullu seoses Eha tänava arenduse müügiga. Aadressile Eha 12 ehitas Kiriku Varahaldus eluhoone.Kiriku Varahalduse äripindade üürnike voolavus on kasvanud, mistõttu vähenesid tulud ja suurenesid investeeringud üüripindade parandamisse.Kiriku teatel järgnevate aastate põhiülesandeks üüripindade vakantsi vältimine või selle hoidmine võimalikult väiksemahulisena.Arendusobjektide osas on jätkuvalt eesmärkideks Maakri tänava kõrghoone projektis detailplaneeringu kehtestamine, Kristiina 10 detailplaneeringu kehtestamine ja Tartu mnt 16a planeeringu käivitamine.
										Ülemiste järve äärde kerkib ulmelise välimusega kõrghoone									Kiriku Varahaldusele kuuluvad Tallinnas krundid aadressil Kentmanni 6, Kentmanni 12, Magdaleena 12, Tatari 23a, Tatari 25 ja Kuldnoka 4 ning Jõhvis Rakvere tänav 8.Kõrghoone on detailplaneeringu kehtestamise eelses faasisTallinna abilinnapea Andrei Novikovi sõnul liigub Kiriku Varahaldus kõrghoone plaanidega tavapärases tempos edasi. Kõrghoone detailplaneeringu kehtestamise protsess võtab aga aega.""Detailplaneering on vastuvõtmise eelses seisus,"" rääkis Novikov. Praegu on käimas kommunaalametiga tehnovõrkude lepingu sõlmimise protsess.""Pärast seda, kui see on sõlmitud, võime rääkima detailplaneeringu vastu võtmisest,"" lisas Novikov.Detailplaneeringuga liidetakse Lennuki 22/Maakri 29 ja Lennuki 24 kinnistud poole ulatuses elamumaa ja poole ulatuses ärimaa sihtotstarbega krundiks ja määratakse ehitusõigus kuni 33 maapealse ja nelja maa-aluse korrusega eluruumidega ärihoone ehitamiseks. "
err,30.04.2021 11:42,Muusika,https://kultuur.err.ee/1608196753/candy-perfume-avaldas-debuutsingli-ja-muusikavideo-silverado,"Candy Perfume avaldas debüütsingli ja muusikavideo ""Silverado""","Projektis löövad lisaks Tammjärvele kaasa Hani Polyakov, Soomes sündinud ja kasvanud poola, ukraina ja kasahstani juurtega lauljanna, ning bändist Sex Kassetta tuntud kitarrist ja helilooja Marko Mäemets, vahendab Müürileht.""""Silverado"" kõneleb õnne otsimisest valedest kohtadest. Soome videorežissöör Juha Mattila üritas tabada seda tunnet suurlinna üksildusest, jättes samas ruumi enda tõlgendustele,"" kommenteeris Tammjärv.Ta lisas, et kuigi praegu on plaanis muusikat välja anda singlipõhiselt, on võimalus, et tulevikus ilmub ka pikem helikandja. "
err,08.10.2020 18:13,Tennis,https://sport.err.ee/1144882/19-aastane-poolatar-murdis-prantsusmaa-lahtistel-finaali,19-aastane poolatar murdis Prantsusmaa lahtistel finaali,"Võimsalt mänginud Swiatek murdis vastase pallingu esimeses setis kahel ja teises setis kolmel korral. Teises setis õnnestus ka Podoroskalgi üks murdepall realiseerida.Juba kvalifikatsiooniturniirilt alustanud Podoroska esimese servi õnnestumise protsent oli koguni 70, aga samas teenis ta esimeselt servilt vaid 42% punktidest.19-aastase Swiateki jaoks oli mõistagi tegemist karjääri parima tulemusega - varem oli suure slämmi turniiridel jäänud tema laeks neljas ring (mullu Prantsusmaa lahtistel ja tänavu Austraalia lahtistel).""Ma olen alati teadnud, et kui pääsen suure slämmi turniiri finaali, siis Prantsusmaa lahtistel,"" kommenteeris poolatar. ""Ma soovisin seda kohtumist mängida kui esimese ringi matši. Ma ei tahtnud mõelda poolfinaalist, sest see olnuks liiga stressirohke.""Maailma edetabelis vaid 53. kohta hoidvast poolatarist sai ühtlasi madalaima edetabelikohaga finalist pärast rumeenlannat Florenta Mihaid, kes 1977. aastal pääses finaali 56. kohalt. "
err,22.07.2020 16:16,Eesti,https://www.err.ee/1115584/ratas-uhendameti-uue-juhi-6900-eurone-palk-laheb-proportsioonist-valja,Ratas: ühendameti uue juhi 6900-eurone palk läheb proportsioonist välja,"Ratas rääkis mitmete kuulajate selleteemalistele kriitilistele küsimusele vastates, et peab arvestama, et erasektoris on juhtivatel kohtadel palgad sama või veelgi kõrgemad.""Aga kui võrrelda seda avaliku sektoriga, siis see palk läheb proportsioonist välja. Aga kui erasektori tippjuhid tulevad avalikku sektorisse tööle, siis on nende palgasoovid suuremad. See on reaalne elu,"" sõnas peaminister.Ta tunnistas, et Ilissoni palk tuli tal jutuks ka haridus- ja teadusminister Mailis Repsiga.Ratas lisas, et Ulla Ilissoni valis konkursil välja riigikantselei juures tegutsev avaliku teenistuse tippjuhtide valiku komisjon ja et peab arvestama, et Ilissoni palganõue oli selline.Samas avalikustas ERR-i portaal teisipäeval, et Ilissoni 6900 euro suuruse palga määras mitte valikukomisjon, vaid oma käskkirjaga haridus- ja teadusminister Mailis Reps ning et Ilisson ei tulnud ametisse otse Swedbanki tippjuhi kohalt, sest ta lahkus sealt juba mullu detsembris.  Ratas siiski tunnistas, et üldpõhimõte peaks olema, et avalik sektor palgarallit vedada ei tohiks ja erasektori palgad peaksid olema veidi ees. "
err,17.06.2020 16:31,Eesti,https://www.err.ee/1103032/riigikogu-vottis-paaste-ja-relvaseaduse-muutmise-seaduse-uuesti-vastu,Riigikogu võttis pääste- ja relvaseaduse muutmise seaduse uuesti vastu,"Seadust täiendati kannatanu isikuandmete töötlemist reguleerivate sätetega.Seaduse vastuvõtmise poolt hääletas 51 ja vastu oli 42 riigikogu liiget.Päästeseaduses defineeritakse kriisiinfo teenuse mõiste ning see, et kriisiinfo teenust osutab häirekeskus riigiasutustele ja kohaliku omavalitsuse üksustele.Andmeid kannatanu kohta ei edastata tervise infosüsteemist häirekeskusele, kui inimene on tervise infosüsteemis oma andmete edastamise keelanud kriisiinfo teenuse osutamiseks.Kriisiinfo teenuse osutamisel antakse kannatanu kohta infot inimese lähedasele, kelleks on abikaasa, registreeritud elukaaslane, vanem, vanavanem, laps, lapselaps, õde, vend ja muu inimene, keda saab lähtudes inimese elukorraldusest pidada õigustatuks infot saama.Riigikogu tegi päästeseaduse ja relvaseaduse muutmise seadusesse (128 UA) veel muudatused, mis puudutasid häirekeskuse kõneside salvestisi, kriisiinfo teenuse kaudu päringu tegemist ja informatsiooni edastamist. Seaduses on üheselt kirjas, et kriisiinfo teenuse osutamisel ei töötle häirekeskus arvatava kannatanu terviseandmeid.Seadus jõustub 15. juulil.President jättis aprillis riigikogus vastu võetud seaduse välja kuulutamata, kuna leidis, et tervise infosüsteemist andmete saamise küsimus on põhiseadusega vastuolus.Riigikogu arutas seadust uuesti 21. mail ja otsustas seadust muutmata kujul uuesti mitte vastu võtta. Parlament pidas vajalikuks seadust muuta, mistõttu käivitus uuesti eelnõu menetlemine. "
err,18.04.2021 14:31,Kergejõustik,https://sport.err.ee/1608182176/kipchoge-kontrollis-vormi-aasta-kiireima-maratoniga,Kipchoge kontrollis vormi aasta kiireima maratoniga,"Tokyo olümpiamängudele pääsu juba kindlustanud 36-aastane keenlane võttis võistlust kontrolljooksuna ega läinud mingit konkreetset aega püüdma.""Ülesanne täidetud. Tingimused olid väga head, pisut tuulised, aga pole põhjust kurta,"" kommenteeris Kipchoge. ""Võistlus oli täiuslik.""""See oli tõeline testvõistlus enne Tokyot. Hea on joosta mõni kuu enne olümpiat maratoni, et oma valmisolekut kontrollida,"" lisas maailmarekordi 2:01.39 omanik.Ta edestas kaasmaalast Jonathan Koriri kahe minuti ja kümne sekundiga. Kolmandaks tuli eritrealane Goitom Kifle (+3.37). Parima eurooplasena oli poolakas Marcin Chabowski kümnes (+5.47).Naistest teenis esikoha sakslanna Katharina Steinrück (2:25.59), teisena lõpetas Portugali esindaja Sara Moreira (+0.43) ja kolmandana taas sakslanna Rabea Schöneborn (+1.04). "
err,16.11.2020 11:20,Eesti,https://www.err.ee/1159554/helme-sonul-ei-noua-ekre-enam-kodakondsusetute-valimisoiguse-kaotamist,Helme sõnul ei nõua EKRE enam kodakondsusetute valimisõiguse kaotamist,"Ajakirjaniku küsimusele, kas EKRE seisukoht on endiselt nagu 2019. aasta riigikogu valimiste programmis esitatud, vastas Helme, et pilt on paari aastaga tugevalt muutunud.Helme sõnul on pilti muutnud eelkõige valitsuskoalitsiooni otsus võrdsustada ühiskonnaõpetuse ja eesti keele koolilõpueksam kodakondsuse eksamiga, mis tähendab tema hinnangul, et lähiaastatel hakkab halli passi ja Venemaa kodakondsust omandavate inimeste arv väga kiiresti vähenema.""Ma arvan, et järk-järgult lahendatakse see probleem, kes saavad kohalikel valimistel osaleda ja kes mitte,"" ütles Helme.EKRE valimisprogrammis on kirjas, et ""väärtustame kodakondsust, kehtestame omavalitsuste valimisõiguse ainult kodanikele ning seisame vastu topeltkodakondsusele.""Helme sõnul ei tõstata EKRE kohalike valimiste valimisõiguse teemat koalitsioonis juba seetõttu, et see tähendaks tõsist konflikti valitsusliidus. ""Kui tahame seda koalitsiooni koos hoida ja teha teisi olulisi asju, siis ei ole mõtet pidada koalitsiooni sees võitlust, mis lahendust ei paku,"" lausus ra.Helme nentis intervjuus, et EKRE keskendub enne järgmisel sügisel toimuvaid kohalikke valimisi rohkem ka Ida-Virumaa valijale. ""Me peame hakkama suhtlema. Julgen öelda, et meil on nüüd kontaktid loodud ja peame nendega edasi liikuma. See on töö, mis ei kanna vilja ühe nädala või kuu jooksul. Kuid usun, et aastal enne kohalikke valimisi teeme seda tööd intensiivsemalt,"" lausus Helme, ja lisas, et Keskerakond ei peaks end sellepärast ohustatuna tundma.Intervjuu ilmus nii Põhjarannikus kui ka venekeelses ajalehes Severnoje Poberežje 31. oktoobril. "
err,05.12.2020 21:00,Võrkpall,https://sport.err.ee/1197898/heas-hoos-selver-alistas-lahirivaali-parnu,Heas hoos Selver alistas lähirivaali Pärnu,"Selveri meeskonna tulemuslikum oli Renee Teppan 20 punktiga (+12), Andrus Raadik lisas 15 (+7) ja vahetusest sekkunud Kristo Kollo 11 punkti (+8). Selveri vastuvõtt oli 52%, rünnakuid lahendati 46-protsendiliselt, blokiga teeniti 16 punkti ja servil löödi kaheksa ässa (neist neli äks Raadiku arvele) ning eksiti 15 pallingul, kirjutab volley.ee.Pärnu VK resultatiivseimana tõi Kristaps Platacs 17 punkti (+8), Taavet Leppik ja Toms Švans lisasid kumbki üheksa punkti (+6 ja +5). Pärnu vastuvõtt oli 42%, rünnak 39%, blokiga saadi neli ja serviga kolm punkti (eksiti 17 servil).Selver on pärast keerulist hooaja algust suutnud võidusoone leida ning on nüüd seitsme mänguga kogunud 13 punkti, millega jätkab viiendal kohal. Pärnu asub 14 punktiga Selverist koht eespool.Liidrikohal on Saaremaa Võrkpalliklubi 26 punktiga, teine on 20 punkti kogunud Bigbank Tartu ja kolmas 18 silmaga Jekabpilsi Luši. "
err,01.02.2021 15:21,Eesti,https://www.err.ee/1608094153/viljandi-katab-jaak-joala-kuju-kinni,Viljandi katab Jaak Joala kuju kinni,"""Linnavalitsus otsustas, et katame monumendi ajutiselt [kinni], kuniks toimuvad täiendavad läbirääkimised [Joala lese] Maire Joalaga,"" ütles Viljandi abilinnapea Janika Gedvil esmaspäeval pärast linnavalitsuse istungit ERR-ile.Viljandi linnapea Madis Timpson ütles pressiteate vahendusel, otsus lähtub Maire Joala palvest. ""Tegin tänasel istungil sellise ettepaneku, kuna mingit selgust on vaja. Otsustasime, et seni, kuni pole selged kõik juriidilised küsimused seoses autoriõigustega, on mõistlik tulla Maire Joalale vastu ja kuju kinni katta,"" selgitas Timpson.Küsimusele, kuidas samas kaetakse, ütles Gedvil ei oska sellele küsimusele praegu täpselt vastata. ""Ma arvan, et katmine peab ikkagi olema viisakas ja soliidne. Ma arvan, et sinna tuleb midagi tugevamat. Kui MTÜ oli selle kuju püstitanud, siis enne, kui see avalikkuse jaoks avati, olid juba huvilisel käinud presenti sealt maha kiskumas. Nii, et ma arvan, et see present ei oleks hea mõte,"" rääkis Gedvil. Monumendi eksponeerimine lõpetatakse hiljemalt teisipäeva lõunaks.Linnavalitsus esitas esmaspäeval ka lepingust taganemise hoiatuse MTÜ-le Meie Viljandi, mis algatas monumendi püstitamise. ""Leiame, et lepingut pole seni korrektselt täidetud, sest kõiki vajalikke kooskõlastusi Jaak Joala kuju eksponeerimiseks pole linnale üle antud,"" ütles Timpson. ""Seega otsustasime, et anname täna MTÜ-le sellest kirja teel märku,"" lisas ta.Timpson avaldas lootust, et läbirääkimised MTÜ Meie Viljandi ja Maire Joala vahel osutuvad edukaks ning peagi jõutakse mõistliku lahenduseni.Gedvil ütles ERR-ile, et MTÜ Meie Viljandi esindaja Harri Juhani Aaltonen kohtub teisipäeval Joalat esindava advokaadibürooga Triniti ning kohtumisel osaleb linnnavalitsuse poolt Gunnar Veermäe.Ausammas, mille püstitamise algatas MTÜ Meie Viljandi juhatuse esimees Aaltonen (Isamaa), on kaasa toonud linnaelanike ja kunstiekspertide vastakad hinnangud.Maire Joala, kelle hinnangul rikub ausammas tema kui Jaak Joala kaubamärgi omaniku õigusi, on esitanud linnavalitsusele nõudekirja ja hagihoiatuse, milles nõuti hiljemalt 18. jaanuariks ausambalt lauljaga seotud isikuandmete eemaldamist ehk Jaak Joala nime, näo ja käte kujutiste eemaldamist monumendilt. Vastasel juhul lubas Maire Joala kohtusse minna.Viljandi linnavalitsus otsustas 18. jaanuaril anda MTÜ-le Meie Viljandi nädal aega, et hankida kuju tarbeks vajalikud dokumendid ja kooskõlastused. Otsus tähendas, et linnavalitsus ei asu ise Maire Joalaga läbirääkimisi pidama, vaid annab selle volituse MTÜ-le tagasi. MTÜ aga on kuju linnale kinkinud.Timpson ütles 25. jaanuaril ERR-i raadiouudistele, et Jaak Joala monumendi teema saadetakse Viljandi volikogule arutamiseks. Senikaua püsib poleemikat tekitanud sammas omal kohal.  "
err,04.05.2021 11:40,Purjetamine,https://sport.err.ee/1608200734/selgusid-vorguplatsid-korda-kampaania-rahvahaaletuse-voitjad,"Selgusid ""Võrguplatsid korda!"" kampaania rahvahääletuse võitjad","Eesti Võrkpalli liit teatas teisipäeval, et rahvahääletus uute võrkpalliväljakute kohta on kinni läinud ning on selgunud neli kõige populaarsemat asukohta. Rahvahääletuse tulemusel ehitatakse volleplatsid Viljandi Jakobsoni Kooli juurde (1836 häält), Nasva külla Saaremaal (775), Kabli külla Pärnumaal (723) ja Saulepi külla Pärnumaal (721).Eelnevalt oli kuueliikmeline žürii omalt poolt valinud välja kuus võitjat, kelleks osutusid Rasina küla Põlvas, Verevi rand Elvas, Roela alevik Vinni vallas, Sihva küla Otepääl, Abruka küla Saaremaal ning Viimsi vald.Žüriisse kuulusid Oma Ehitaja AS juhatuse liige Kaido Fridolin, Eesti Võrkpalli Liidu president Hanno Pevkur, liidu tegevjuht Helen Veermäe, rannavõrkpallitreener Rivo Vesik ning meeste võrkpallikoondise kapten Kert Toobal. "
err,01.09.2020 22:15,Eesti,https://www.err.ee/1129989/esimese-stuudio-algus-viibis-tehnilistel-pohjustel,"""Esimese stuudio"" algus viibis tehnilistel põhjustel","Heli puudumisest tingituna algas ""Esimese stuudio"" otsesaade kell 22.Saate viibimisest tulenevalt on muutunud ETV teisipäeva õhtu kava ning edasised saated jätkuvad 20 minuti viibega. Otsesaatele järgneb uus draamasari ""Liha ja veri.""ETV vabandab vaatajate ees "
err,20.04.2021 09:20,Raadiouudised,https://www.err.ee/1608183754/raadiouudised-20-04-2021-09-00-00,Raadiouudised (20.04.2021 09:00:00),
err,21.05.2020 11:34,Ühiskond,https://novaator.err.ee/1092511/mask-annab-kandjale-voimu-ja-eesoiguse,Mask annab kandjale võimu ja eesõiguse,"""Lühidalt kokku võttes on mask näokate, mille eesmärk võis traditsiooniliselt olla lisaks kaitsmisele ka varjamine aga ka kellekski, teiseks kehastumine, hirmutamine või ka meelelahutus. Seda näiteks näitekunsti korral,"" rääkis Hiiemäe ""Huvitaja"" saates.Ajaloos on inimesed maske näole tõmmanud mitmel eesmärgil korraga. Kuigi tihtipeale põimusid kandja jaoks tseremoniaalsed ja kunstililised kaalutlused, pakkus mask eeskätt kaitset. ""Näiteks võidi maske kasutada tervendamisel viljakuse või saagi ja jahiõnne tagamisel, aga ka matustel, halbade jõudude eest kaitsmisel või sõjas vaenlase peletamisel,"" seletab folklorist.Vanimad maskid pärinevad Hiiemäe sõnul mõnekümne tuhande aasta tagusest ajast. Varases ühiskonnas kanti neid rituaalide ajal.""Seega on maskid ja maskitseremoonia olnud oluline lüli ühiskonnas tasakaalu hoidmisel ja taastamisel,"" tõdeb teadlane. ""Kusjuures maskikandmise üks funktsioone on olnud üksikisiku ego ja identiteedi allasurumine kollektiivse õnnestumise ja positiivse muutuse nimel.""Maskikandja võimReet Hiiemäe kirjeldab maskikandmist traditsioonilisemates ühiskondades, kus maski ette seades saab inimene kontakti esivanemate vaimude või väega.""Muuhulgas leidub kirjeldusi lääne-aafrika rituaalidest, mille puhul kantakse sedavõrd suurt üleloomulikku väge kandvaid maske, et osalejate teele jäävad ilma maskita külainimesed peavad kõik oma tegemised katki jätma ja siseruumidesse varjuma, selleks et kokkupuudet selle väe mõjuga vältida,"" toob folkorist näiteid.
										Armastust kinnitavad sõrmused toimisid sajandite eest omandimärgina									Meilgi tuntud mardisantidel või jõulusokul on sarnane, kuigi veidi vastupidine võim. Maskeeritud sokk või sant tõi taluperre üleloomulikust vaimumaailmast õnne. See tähendas, et majapidamise hea käekäigu tagamiseks tuli maskikandja kindlasti tuppa lasta.""Niisiis võib üldistada, et maskikandjal on ilma maskita inimese ees võim ja eesõigus,"" tõdeb Hiiemäe. ""Isegi klassikalistes märulifilmides sukka peas kandvatel pangaröövlitel täidab maskeerimiseks tarvitatav sukk samasugust võimu ja kaitsefunktsiooni, mis on täheldatav rituaalse maskikasutuse puhul."" Pangaröövli maskil pole tema sõnul lihtsalt maagilist mõõdet.Katkupärimus uues kuuesKatkupärimust uurinud Reet Hiiemäe näeb praeguse koroonakultuuri ja sajanditetaguste katkulugude vahel sarnasusi. Näiteks saab mis tahes haiguse puhul maskist sümboolne barjäär puhta ja ebapuhta sfääri vahel. Samuti võivad maskikandjad teistes hirmu tekitada.""Suurte katkuepideemiate ajal juba 14. sajandil kandsid katkuarstid mitmel pool Euroopas pika nokataolise eenduva ninaosaga maske, mille külge võidi lisaks riputada ravimtaimi, lootes nende abil kaitset veelgi suurendada. Puutekontakti vältimiseks võisid arstid kanda lisaks ka kindaid ja keppi,"" kirjeldab teadlane.Võrdluseks suhtuti Hiiemäe sõnul koroonaepideemia algupoolel maskikandjatesse samuti tõrjuvalt. Neis nähti haiguse levitajaid ning nende suhtes võidi käituda agressiivselt. ""Mõned psühholoogid on tõendanud, et rohkete kaitsemaskides inimeste nägemine suurendab inimestes ohutunnet, kuna mask signaliseerib lisaks kaitsele rõhutatult ka haigusjuhu kohalolekut,"" ütleb folklorist, kuid lisab, et maskis inimese nägemine võib motiveerida nägijat ennastki maski kandma.Kaitsemask on võrreldav kaitsemaagilise talismaniga, võtab Hiiemäe mõttekäigu kokku. ""Selle kandmine ja kas või ainult omamine annab teatava kontrollitunde. Tänapäeva individualiseeritud ja originaalsust otsivas maailmas on kollektiivne kaitsemaskide kandmine samas üks väheseid tegevusi, mida ajendab nii vajadus iseennast kaitsta kui ka isetu soov ühise kriisiületamise järele,"" tõdeb ta.Katkupärimuse uurija Reet Hiiemäe kõneles Vikerraadio saates ""Huvitaja"" 20. mail. "
err,05.11.2020 10:36,Eesti,https://www.err.ee/1155205/oopaevaga-lisandus-131-koroonapositiivset,Ööpäevaga lisandus 131 koroonapositiivset,"Nakatumisnäitaja tõusis 91,65 peale. Positiivseid teste kõigist testidest oli kuus protsenti.Harjumaale lisandus 95, Ida-Virumaale kaheksa, Tartumaale kuus, Pärnumaale neli, Järvamaale ja Põlvamaale kolm, Hiiumaale kaks, Võrumaale, Raplamaale, Jõgevamaale ja Viljandimaale üks positiivne proov. Teadmata päritolu on viis nakatunut, mis reeglina tähendab välismaalasi.A Flourish data visualizationHarjumaa 95 uuest juhtumist 78 on Tallinnas. 11 põhja regionaalosakonna piirkonda saabunud juhtumi puhul on nakatumise põhjuseks varasem kontakt haigega. Ühe juhtumi puhul on tegemist nakatumisega Viru vanglas (üle antud ida regionaalosakonnale). Kolme juhtumi nakatumise päritolu on teadmata (sealhulgas üks Järvamaa juhtum). Ülejäänud juhtumite nakatumiste päritolu on täpsustamisel.4. novembri põhja regionaalosakonna juhtudest oli 57 juhtumi nakatumise päritolu varasem kontakt haigega (sealhulgas üks Järvamaa juhtum ja üks Raplamaa juhtum). Nelja juhtumi korral on viirus sisse toodud Ukrainast, Prantsusmaalt ja Inglismaalt. 37 nakatumise päritolu on teadmata (sealhulgas üks Raplamaa juhtum). Ülejäänud on veel täpsustamisel.Põhja regionaalosakonna poolt on jälgimisel üle 5100 inimese, kellest 776 on haigestunud. Kokku saab põhja regionaalosakonna tööpiirkonnas eristada 19 kollet, enamik neist töökohakolded. Ühes põhja regiooni hooldekeskuse koldes on 33 inimest nakatunud. Neljapäevast lisandunud haigla koldes on 12 haigestunut. ERR-i andmetel on kolle Ida-Tallinna keskhaigla Järve üksuses, kus on haigestunud viis patsienti ja seitse töötajat.Ida-Virumaale laekunud ühel juhul anti nakkus edasi pereringis, kolmel juhul nakatuti koolis, ühel juhul töökohas ja kolmel korral toodi viirus sisse Venemaalt ning Inglismaalt.Ida regiooni tööpiirkonnas on kaheksa aktiivset kollet: Sillamäe ühe kooli koldega on seotud 36, Jõhvi hooldekeskuse koldega 21, Narva-Jõesuu töökoha koldega kümme, Sillamäe teise kooli koldega üheksa, Narva töökoha koldega seitse ning Narva lasteaia koldega seitse nakatumist. Vangla koldes on positiivse proovi andnud 108 inimest, neist neli on vangla töötajad. Neljapäevast lisandub taas Kohtla-Järve kooli kolle, kus on viis inimest.Ida regionaalosakonna jälgimisel on üle 1600 inimese, kellest haigestunud on 272.Rahvastikuregistri järgi Võrumaale laekunud juhtum on üle antud põhja regionaalosakonnale, sest inimene elab Harjumaal. Tartumaale lisandunud kahe haige puhul on tegemist varasemate haigete lähikontaktsetega, ühel juhul toodi haigus sisse Ukrainast, ühel juhul on tegemist Põlvamaa hooldekodu kliendiga ning ülejäänud juhtumite asjaolud on selgitamisel.Kahe Põlvamaale lisandunud juhtumi puhul on tegemist hooldekodu klientidega ja ühel juhul nakatus eelneva haigestunu lähikontaktne. Rahvastikuregistri järgi Jõgevamaale laekunud juhtum on üle antud põhja regionaalosakonnale, sest inimene elab Harjumaal. Viljandimaale ja Valgamaale laekunud juhtumite puhul on tegemist Põlvamaa hooldekodu klientidega.Lõuna regionaalosakonna jälgimisel on ligi 512 inimest, kellest 88 on haigestunud. Lõuna regionaalosakonna jälgimisel on üks aktiivne kolle, milleks on 27 inimesega hooldekodu kolle.Ühe Hiiumaale laekunud juhtumi puhul toimus nakatumine töökohal, teine juhtum on üle antud põhja regionaalosakonnale, sest inimene elab Harjumaal. Üks Pärnumaa haigestunu sai nakkuse tööl, üks perekonnas, üks juhtum toodi sisse Soomest ning ühe Pärnumaa nakatumise asjaolud on veel selgitamisel.Lääne regionaalosakonna jälgimisel on 364 inimest, kellest 74 on haigestunud. Lääne regionaalosakonna jälgimisel on pereürituse kolle Hiiumaal, kus on kaheksa inimest.Haiglaravi vajab 53 inimest5. novembri hommiku seisuga viibib haiglas 53 COVID-19 patsienti, juhitaval hingamisel on neli patsienti.Praeguseks on tervenenud 4032 inimest.Eestis on kokku tehtud ligi 271 000 esmast testi, nendest 5464 ehk kaks protsenti on olnud SARS-CoV-2 viiruse suhtes positiivsed. "
err,22.10.2020 16:45,Raadiouudised,https://www.err.ee/1150288/politsei-todeb-et-aeg-ajalt-tuleb-neil-moni-isloatsioonireegleid-rikkunud-voortooline-maalt-valja-saata,"Politsei tõdeb, et aeg-ajalt tuleb neil mõni isloatsioonireegleid rikkunud võõrtööline maalt välja saata","Politsei kontrollib hoolsalt, kas kohale jõudnud välismaalased isolatsioonireegleid järgivad. Kes kohe tööle läheb, võidakse Eestist välja saata. 
Madis Hindre "
err,26.05.2020 13:55,Majandus,https://www.err.ee/1094482/elering-taotleb-el-ilt-sunkroonkompensaatorite-ehitamiseks-kaasrahastust,Elering taotleb EL-ilt sünkroonkompensaatorite ehitamiseks kaasrahastust,"Neli süsteemihaldurit taotlevad EL-ilt toetust alalisvoolu ühenduse Harmony Link ehitamiseks Leedu ja Poola vahele, sünkroonkompensaatorite rajamiseks, sisemaiste võrkude tugevdamiseks ning elektrivõrkude juhtimissüsteemide uuendamiseks. Nimetatud investeeringud on vajalikud Balti riikide elektrisüsteemi ühendamiseks Mandri-Euroopa elektrisüsteemiga.Sünkroniseerimise teise etapi investeeringute kogumaht nelja riigi peale kokku ulatub 1,2 miljardi euroni, millest 521 miljonit kulub kava kohaselt Poolas, 462 miljonit Leedus, 111 miljonit Eestis ja 100 miljonit Lätis. Süsteemihaldurid loodavad saada Euroopa Liidult kavandatud investeeringutele kõrgeima võimaliku toetusmäära ehk 75 protsenti.Elering plaanib sellest taotlusvoorust saadava toetusega rahastada eelkõige sünkroonkompensaatorite ehitust. ""Otsustasime sünkroonkompensaatorid rajada võrgu integreeritud osana, kuna 2019. aastal läbi viidud turutesti tulemusel sai selgeks, et turult ei ole võimalik vajaliku kvaliteediga teenust tarbijale mõistliku hinnaga osta,"" ütles Eleringi juhatuse esimees Taavi Veskimägi pressiteates.Veskimägi sõnul tagavad uued sünkroonkompensaatorid tarbijatele parima hinna ja kvaliteetse teenuse. ""Kõik turulahendused läheks tarbijale maksma palju enam. Seda kinnitas ka Konkurentsiamet,"" lisas ta.Elering algatas hanked kolme vajaliku sünkroonkompensaatori ehitamiseks möödnud nädalal. Eesti Energia on varem märkinud, et seda teenust saaks ka seadmeid ehitamata pakkuda.Veskimägi märkis, et elektrisüsteemi töös hoidmiseks vajalikud automaatsed ja käsitsi käivitatavad reservid plaanib Elering turult teenusena sisse osta. ""Turuosalised saavad seal näidata enda võimekust selliseid teenuseid pakkuda. Vastavate turgude käivitamise eeltööna alustame juba septembris turuosalistega avalikku konsultatsiooni, et paika panna uute turgude reeglistik,"" sõnas Veskimägi.Sünkroniseerimiseks vajalike investeeringute esimese etapi osas tegi Euroopa Komisjon otsuse 2019. aastal. Esimese etapi investeeringute maht on Eestis, Lätis ja Leedus kokku 430 miljonit ja Euroopa Liidu toetus 75 protsenti ehk 323 miljonit eurot. Eestis investeerib Elering tööde esimese etapis eelkõige elektriliinide uuendamisse 187 miljonit eurot, millest EL katab 140 miljonit eurot.Plaani kohaselt peavad Balti riikide Mandri-Euroopa elektrisüsteemiga liitumise tööd olema tehtud 2025. aasta lõpuks. Praegu on Balti riikide elektrisüsteemid osa Venemaa ühendatud elektrisüsteemist, kus sagedust juhib Venemaa ülekandevõrk. Üleminek Mandri-Euroopa sagedusalasse annab Balti riikidele täieliku kontrolli oma elektrisüsteemi üle. Samuti paranevad võimalused elektrikaubanduseks Balti riikide ning teiste Mandri-Euroopa sagedusalasse kuuluvate riikide vahel. "
err,05.02.2021 08:19,Majandus,https://www.err.ee/1608098257/tarbijahinnaindeks-tousis-aastaga-0-2-protsenti,"Tarbijahinnaindeks tõusis aastaga 0,2 protsenti","Seejuures olid kaubad 2020. aasta jaanuariga võrreldes 0,8 protsenti odavamad ja teenused kaks protsenti kallimad, teatas statistikaamet.Statistikaameti juhtivanalüütiku Viktoria Trasanovi sõnul mõjutas mulluse jaanuariga võrreldes tarbijahinnaindeksit enim mootorikütus, kus bensiin oli 9,2 protsenti ja diislikütus 20,6 protsenti odavam.""Eluasemekulutustest oli kodudesse jõudnud elekter 20,9 protsenti kallim ja üür 8,7 protsenti odavam. Toidukaupadest kallines sama ajaga enim 11 protsendiga töödeldud puuvili ning odavnes 29 protsendiga värske kala ja 17 protsendiga kartul,"" kommenteeris Trasanov.Detsembriga võrreldes mõjutasid tarbijahinnaindeksit enim mootorikütuse 5,3-protsendine kallinemine ning rõivaste ja jalatsite laialdased soodusmüügid. Suurem mõju indeksi muutusele oli veel kodudesse jõudnud elektri 7,3-protsendilse ja värske puuvilja 10,4-protsendisel kallinemisel. "
err,22.09.2020 18:33,Eesti,https://www.err.ee/1138136/valitsus-plaanib-siseurituste-publiku-piirarvu-poole-vorra-vahendada,Valitsus plaanib siseürituste publiku piirarvu poole võrra vähendada,"Valitsus kuulas kabinetinõupidamisel teadusnõukoja ülevaadet koroonaviiruse levikust Eestis ja Euroopas. Valitsus langetas põhimõttelise otsuse, et edaspidi tohib siseruumides toimuval üritusel olla 1500 inimese asemel 750 inimest, vahendas ""Aktuaalne kaamera"".Sotsiaalminister Tanel Kiik ütles, et selle otsuse kinnitab valitsus tõenäoliselt neljapäeval.Valitsus arutas ka eneseisolatsiooni kestvuse aega. Kui praegu tuleb eneseisolatsioonis olla 14 päeva, siis tulevikus võib see periood lüheneda kümnele päevale.Mitmed Euroopa riigid nagu Norra ja Läti on juba kehtestanud kümnepäevase eneseisolatsiooni.""Saksamaa toetab samuti nii riiklikult kui ka Euroopa eesitujana kümne päevani viimist. Põhjendus on see, et üle 90 protsendil nakatunutest sümptomid kümne päeva jooksul ilmnevad ja selle perioodi pikendamine paljude teadlaste hinnangul ei ole vajalik. Ja siin peab Eesti arutama teadusvaldkonnaga ja langetama valitsuse tasandil otsuse, kas jääme kahenädalase nõude juurde või läheme seda lühendama,"" rääkis Kiik. "
err,30.04.2021 09:50,Raadiouudised,https://www.err.ee/1608196594/ria-microsofti-tarkvara-turvaauk-ohustas-80-eesti-asutuse-serverit,RIA: Microsofti tarkvara turvaauk ohustas 80 Eesti asutuse serverit,Tõnu Karjatse 
err,15.03.2021 05:20,Välismaa,https://www.err.ee/1608142333/suuria-presidendi-naine-voib-kaotada-suurbritannia-kodakondsuse,Süüria presidendi naine võib kaotada Suurbritannia kodakondsuse,"Ühendkuningriigi politsei on alustanud eeluurimist selle kohta, kas Asma on Süüria režiimi vägesid õhutanud, abistanud ja julgustanud sõjakuritegusid sooritama.Kui süüdistus esitatakse ja Asma süüdi tunnistatakse, siis võib ta kaotada Suurbritannia kodakondsuse.Praegu 45-aastane Asma al-Assad sündis Londonis ja käis seal koolis. Süüria esileedi sai temast 2000. aastal. Oma sõnavõttudes ja avalikel esinemistel on ta toetanud Süüria armeed.Kümne aasta eest puhkenud Süüria kodusõda on nõudnud 388 652 ohvrit, teatas pühapäeval Londonis baseeruv vabaühendus. Hukkunute seas on 117 388 tsiviilisikut, neist enam kui 22 000 lapsed. Valdav osa tsiviilohvritest on hukkunud Süüria režiimivägede ja nende liitlasjõudude rünnakutes.Süüria Inimõiguste Vaatluskeskuse juhi Rami Abdel Rahmani sõnul oli 2020. aastal ohvreid veidi üle 10 000, mis on madalaim näitaja alates sõja algusest. Lahingud on tänavu vaibunud, sest relvarahu Süüria loodeosas peab ja tähelepanu on pöördunud koroonapandeemia ohjeldamisele.  "
err,07.03.2021 14:45,Suusatamine,https://sport.err.ee/1608133849/areenile-naasnud-marit-bjorgen-sai-vasaloppetil-teise-koha,Areenile naasnud Marit Björgen sai Vasaloppetil teise koha,"2018. aasta kevadel sportlaskarjääri lõpetanud Björgen asus mullu taas treenima ja võttis sihikule Vasaloppeti. Pühapäeval sõitis norralanna legendaarsel 90-kilomeetrisel suusamaratonil pikalt ees koos Lina Korsgreniga, ent rootslanna läks lõpuosas oma teed ja lõpetas rajarekordit tähistava ajaga 3:52.08. Björgen kaotas teisena 42 sekundit.Vasaloppeti naiste eelmiseks rekordiks oli 2012. aastal Vibeke Sköfterudi püstitatud 4:08.24. Võimsa rekordiaja tõi veidi erinev rajakorraldus, ent ka uus stardisüsteem - nimelt läksid naised pühapäeval rajale 20 minutit enne mehi, 21 km enne lõppu püüdsid neli esimest meest Björgeni ja Korsgreni kinni ning rootslanna sai pikalt nende tuules sõita.Meeste arvestuses võidutses Tord Asle Gjerdalen samuti Vasaloppeti rekordit tähistava ajaga 3:28.18, teiseks tuli rootslane Anton Karlsson ning kolmandaks venelane Ermil Vokujev. Welcome back. #fiscrosscountry #xcskiing #xcski @vasaloppet pic.twitter.com/x7QfZTLq10
— XC-skiing info (@MasashiKohmura) March 7, 2021 "
err,11.05.2020 06:53,Eesti,https://www.err.ee/1088173/saaremaal-ja-oismael-algab-koroonaviiruse-antikehade-uuring,Saaremaal ja Õismäel algab koroonaviiruse antikehade uuring,"Mõlemast piirkonnast kaasatakse juhuvalimi alusel 1080 osalejat, kelle veeniveres uuritakse antikehade olemasolu, et hinnata viirusega kokku puutunud inimeste hulka. Pärast seda uuringut on kavas teha ka üle-eestiline uuring, teatas Tartu Ülikool.Kusagil maailmas, sealhulgas Eestis, ei ole täpselt teada, kui palju inimesi on koroonaviirusega nakatunud või sellest põhjustatud haiguse läbi põdenud. Seepärast alustavad Tartu Ülikooli teadlased koostöös Saaremaa ja Õismäe perearstidega juuli lõpuni kestvat seroepidemioloogilist uuringut, mille eesmärk on määrata COVID-19 antikehade olemasolu inimese organismis.Antikehad näitavad, kas inimene on COVID-19 läbi põdenud.Uurimisrühma tööd juhib nakkushaiguste uurimisele keskendunud Tartu Ülikooli pediaatria õppejõud Piia Jõgi, kelle sõnul on tõenäoliselt väga suur hulk inimesi, kes ise üldse ei teagi, et nad on koroonaviirusega nakatunud või haiged olnud.""Antikehade määramine aitab aga tuvastada ka neid, kes on põdenud ilma haigustunnusteta. Vaid nii saame parima ülevaate sellest, kui suur hulk inimesi on koroonaviirusega kokku puutunud,"" tõdes Jõgi.Uuringupiirkonnad ja valimSaaremaa on uuringusse kaasatud seepärast, et seal on haigestumine COVID-19-sse Eestis kõige ulatuslikum. Teiseks piirkonnaks valiti juhuslikkuse alusel Tallinna Õismäe linnaosa, kus haigestumine on tagasihoidlikum. Kahe piirkonna uuringutulemuste võrdlemine on oluline selleks, et teha tasakaalustatud järeldusi ja planeerida üle-eestilist uuringut.Mõlemas piirkonnas moodustas Eesti Haigekassa juhuvalimid ning osalemiskutse saavad 1080 inimest Saaremaalt ja 1080 Õismäelt. Uuringusse kaasatakse juhuvalimi alusel inimesi kõikidest vanuserühmadest, vastsündinutest kuni 100-aastasteni.Osalema kutsutakse igast kümneaastasest vanusevahemikust 120 inimest, välja arvatud 80–100-aastased, kelle hulgast palutakse uuringus osalema kokku 120 inimest.Valimi suurus 1080 inimest kummagi piirkonna kohta tuleneb statistilistest arvutustest.Uuringus osalemine on vabatahtlik. ""Loodame väga inimeste koostööle, sest mida kiiremini jõuame mõlemast piirkonnast 1080 inimest kaasatud, seda kiiremini saame esmase ülevaate koroonaviiruse levikust ning võime alustada üle-eestilise uuringu planeerimist. Mida rohkem me viiruse kohta teame, seda parem on meil sellega võidelda,"" rääkis Jõgi.Valitsus toetas Tartu Ülikooli seroepidemioloogilist uuringut KoroSero-EST Saaremaal ja Õismäel 300 000 euroga.Tartu Ülikool korraldab ka koroonaviiruse levimuse uuringut, mille käigus hinnatakse koroonaviiruse levikut ja epideemia kulgu Eestis ninaneelust võetud proovi PCR-uuringu põhjal. Juhuvalimi alusel küsitletakse ja testitakse üle Eesti 16 000–20 000 inimest, et anda riigile tõenduspõhised andmed eriolukorra järkjärgulise lõpetamise strateegiaks. "
err,08.11.2020 09:51,Galeriid,https://menu.err.ee/1156572/galerii-holy-motors-esitles-kinos-soprus-uut-albumit,Galerii: Holy Motors esitles kinos Sõprus uut albumit,"ERR kultuuriportaalile antud intervjuus kinnitas ansambel, et kuigi koroona uue plaadi salvestamist ei seganud, harvendas see arusaadavalt plaanitud kontsertide kava.Umbes kuuajane ja viieteistkümnest kontserdist koosnev plaadiesitlustuur oleks pidanud Holy Motorsi viima esinema peamiselt Inglismaale, aga sekka ka näiteks Prantsusmaale, Saksamaale, Luksemburgi ja Belgiasse. Kinos Sõprus toimunud esitluskontsert jääb hetkel ainsaks.Bändiga liitusid esituskontserdil Craig Dyer ja Leonard Kaage Berliinis tegutsevast ansamblist The Underground Youth, kellega koostöös uus album 2020. aasta alguses salvestati. Plaadifirma Wharf Cat alt välja antud album ""Horse"" ilmus 16. oktoobril.Horse by Holy Motors "
err,04.09.2020 08:13,Purjetamine,https://sport.err.ee/1131173/karpak-on-finn-klassi-em-il-teise-paeva-jarel-16-kohal,Karpak on Finn klassi EM-il teise päeva järel 16. kohal,"Deniss Karpak oli regati avapäeva tulemustes 14. ja 3. kohaga kokku kuuendal kohal, kuid neljapäeval peetud sõitudes saadud 13. ja 32. kohaga asub Karpak kokkuvõttes 16. positsioonil.Taavi Valter Taveter purjetas finišisse 26., 23., 34. ja 29. kohal ning asub kokkuvõttes 27. positsioonil.Võistlust juhib kahe võistluspäeva järel hispaanlane Alejandro Muscat.Finn klassi Euroopa meistrivõistluste sõidud toimuvad pühapäevani. "
err,30.08.2020 11:24,Muusika,https://kultuur.err.ee/1129151/natalie-mets-konservatiivsus-tmw-d-kindlasti-ei-iseloomusta,Natalie Mets: konservatiivsus TMW-d kindlasti ei iseloomusta,"Aprilli- ja maikuus, kui kogu kontserdielu taaskäivitamine oli veel küsimärgi all, saatsid TMW korraldajad välja põhjaliku küsimustiku, et saada teada, milline võiks TMW esinejate, külastajate ja partnerite arvates olla tulevikufestival ning kuidas saab TMW olla tulemuslikum muusika- ja kultuuri­valdkonnale, aga ka kogu ühiskonnale. Vastuste alusel teavad korraldajad nüüd mõnevõrra paremini, milliseid suundi tasub TMW-l ja teistel samalaadsetel esitlusfestivalidel edendada. Samuti anti väärtuslikku tagasisidet TMW senise koha ning korralduslike õnnestumiste ja vajakajäämiste kohta. Põhjalikumalt tutvustab uuringu tulemusi ning selle mõju 27. kuni 30. augustini aset leidvale TMW-le ja konverentsi korraldusele küsimustiku põhiautor, TMW konverentsi ja linnafestivali koordinaator Natalie Mets.TMW tulevikufestivali uuring tehti kevadel, kui kogu kontserdielu oli seiskunud. Mis võib olla korraldajate ja publiku mõtlemises vahepeal muutunud?Üks peapõhjusi, miks otsustasime uuringu teha, oli just nimelt soov rohkem oma huvigruppide kohta teada ning vähem arvata, eeldada ja oletada. Seetõttu saan sellele küsimusele vastata ainult omaenda ja festivali tiimi vaatenurgast.Küsitluse põhjal tulevad TMW külastajad festivalile peamiselt muusikat nautima ning kvaliteetselt ja lõbusalt aega veetma. Usun, et need põhjused on endiselt tähtsad või isegi veel olulisemad kui enne pandeemiat. Olen ise suve jooksul käinud mõnel peol ja kontserdil ning kohati tundub, et inimesed tõepoolest hindavad võimalust üheskoos muusikat kuulata rohkem kui varem – energia on väga tugev ja eriline. Kindlasti on see nii ka seetõttu, et inimestelt võeti ära midagi, mis nüüd tagasi anti. Ilmselt on paljud ka tõenäolise uue laine tõttu hirmul, et üheskoos ajaveetmise võimalus võetakse varsti jälle ära.
										Natalie Mets: ööklubi on turvaline, kodu ei ole									Loodan siiralt, et kalli pileti üle kurtmist ja tasuta külaliste nimekirju jääb vähemaks, sest toimuda saavad ainult need kultuuriüritused, mis rahaliselt välja kannavad. Kultuuriarmastaja saab korraldajat ja kunstnikku toetada piletit ostes.Millised on koroonaaja väärt õppetunnid? Milliseid muudatusi ootavad festivalilt osalejad ja kas korraldajad on nende ootusi ka valmis täitma või tuleb piir ette?Esmalt tuleb meeles pidada, et koroona­aeg ei ole kaugeltki möödas, kuid Eestis on olukord kontrolli all. Meil on väga vedanud, et saame praegu tegutseda nii, nagu ei oleks vahepeal midagi juhtunud. Suuremas osas riikides üle maailma läheb olukord üha raskemaks ja avalikele üritustele kehtivad ranged reeglid – kui neid üldse saab korraldada. Seega on tähtsamatest õppetundidest vara rääkida, kuid kindlasti tõestas kevad taas, et omavaheline suhtlemine on kõige alus: kui info levib ja on kõigile osalistele ühtemoodi arusaadav, siis on ka tulemused paremad.Ennekõike oodatakse, et üritused toimuksid, ning korraldaja saab selleks teha samapalju kui kõik ülejäänud: jälgida terviseameti soovitusi ja olla mõistlik. Loomulikult on ürituse korraldamisel lisandunud tegemisi, millele varem pöörati vähe tähelepanu, kui üldse, seda peamiselt ohutuse ja tervisekaitse nimel. Enamjaolt saab kõik vajalik ka tehtud.Mida on TMW korralduses uuringu mõjul juba muudetud?Kõige suurema muudatusena tutvustame sel aastal konverentsi hübriidformaati, mis tähendab, et nii osalejad kui ka esinejad saavad konverentsiga liituda, kus tahes nad ka ei asuks. Selline uuendus on kindlasti oluline, sest nii saavad osaleda ka need kõnelejad, kes elavad väga kaugel või kelle töögraafik on väga tihe, ning needki, kelle puhul ei oleks liitumine füüsiliselt niikuinii võimalik. Samuti saavad publikuna liituda kõik need, kes ei saa Eestisse reisida ega soovi viibida rahvarohketes kohtades. Koostöös meie veebi loojaga Velvet arendasime välja digikeskkonna, kus pro-passi omanikel on ligipääs kõikidele konverentsi sessioonidele ja teiste delegaatide kontaktidele. Koostöös meie tehnikapartneri RGBga loome konverentsibaasi EKAsse ka füüsilise keskkonna, kus füüsiline ja digitaalne ruum liidetakse tervikuks.
										TMW uus juht: ürituste hübriidformaat on ilmselt tulnud selleks, et jääda									Teine oluline uuendus on Eesti artistide nõustajad. Uuringust ilmnes, et paljud artistid ei tea siiani, et TMW peamine eesmärk on tutvustada siinset talenti rahvusvahelisel areenil ning et igal esinejal on TMW-l esinedes piisava nutikuse ja töökuse puhul võimalik oma karjääri soovitud suunas juhtida. Seetõttu otsustasime kaasata Eesti muusika­valdkonnast kümme pädevat inimest, kes peavad artistidega enne festivali koosolekuid, soovitavad neile sobivaid konverentsiteemasid ning viivad kokku just nende delegaatidega, kes haakuvad nende profiiliga kõige paremini.Kuidas muutuvad koroonapandeemia tõttu teised esitlusfestivalid? TMW on küll vist esimene seda laadi rahvusvaheline festival, mis pärast haiguspuhangut aset leiab …Tallinn Music Week on tõesti üks väheseid, mis saab vähendatud mahus aset leida – tänu tugevale tiimile, toetavale riigile ja kontrolli all haigusele Eestis. Enamasti lükatakse igal pool seda tüüpi festivalid järgmisse aastasse ja konverentsid viiakse täielikult üle veebi, üksikjuhtudel keskendutakse reisipiirangute tõttu vaid oma riigi või piirkonna esinejatele. Eks esitlusfestivalid tule jälle siis, kui olukord on rahunenud ja ürituste korraldamisel ei ole enam nii rangeid piiranguid. Loodetavasti saadakse mujalgi nagu Eestis riigilt piisavalt tuge, et keegi ei peaks rahapuuduse tõttu jäädavalt korraldamist lõpetama.Kas tuleks ehk üldisemaltki kul­tuuri­ürituste korraldust muuta – ka siis, kui koroonahirmu ei oleks?
										Maria Mölder: peame ümber mõtestama, kuidas väärtustada muusika loojat ja esitajat									Tulevase kultuurisotsioloogina soovin, et Eesti ühiskonnas arutletaks kultuuri üle aktiivsemalt ja ausamalt, et kultuuri toetataks linna, omavalitsuse ja riigi tasandil ennekõike sisust ja mitmekesisusest lähtuvalt ning toetuse kriteeriumide hulgas ei oleks nii olulisel kohal isamaalisus, akadeemilisus ja rahvusvaheline tunnustus. Ühiskonna taju ja hoiakud on paraku tugevalt seotud sellega, mida valitsuse tasandil tehakse ja arvatakse, ning seetõttu peab ka kultuurikorraldus olema läbimõeldum. Näiteks korraldab Tallinna linn väga palju kultuuriüritusi, kuid ehk oleks mõttekam kaasata ka inimesi, kelle töö ongi kultuuriürituste korraldamine. Või ehk tuleks valdkonnale kasuks, kui linn toetaks ka väiksemaid kultuuriasutusi? Üleüldiselt on tarvis oma tegevus paremini läbi mõelda ja asjadega kursis olla. Siinkohal tasub meenutada EKKMi või alkoholimüügi seaduse ümber toimunut. Suur kitsaskoht on see, et kultuurivaldkonna ja avaliku sektori vahel pole ausat ja avatud arutelu, mis soosiks valdkonna arengut.Mis oli uuringu tulemustes ootus­pärane ja mis kõige rohkem üllatas?Kindlasti tegi rõõmu, et 72% vastanutest pidas väga oluliseks, et festivalidel keskendutaks tulevikus elavesitusele, kuigi 33% vastanutest pidas väga oluliseks hariliku festivaliformaadi täiendamist hübriidüritustega.Kõige enam üllatas, et mitmed artistid ei mõista siiani, et TMW toob kokku eri muusikavaldkondade esindajad ning fännidele esinemine on sel festivalil vaid üks väike tegevuslõik, mida artist oma karjääri heaks teha saab. Oluline on tihe koostöö esitluskontserdi korraldajaga, kelle võimuses on Tallinna kutsuda muusikatööstuse esindajaid Euroopast ja kaugemalt. Kui seada endale enne festivali eesmärk – olgu siis leping mõne plaadifirmaga või esinemine mõnes kindlas piirkonnas –, siis on selle saavutamine piisava töö korral täiesti realistlik.
										Ühel Tallinn Music Weekil osalenud inimesel tuvastati koroonaviirus									Kes uuringutele vastasid ja kas vastustest tuleb välja ka vastajate kultuuritaust?Uuringule vastas 245 inimest 32 riigist: 84 artisti, 27 TMW partnerorganisatsiooni esindajat ja 134 festivali külastajat. Küsitluse põhjal on TMW keskmine tavakülastaja 29aastane kõrgharidusega inimene ning keskmine pro-klient 40 ja poole aastane kõrgharidusega muusika­tööstuse professionaal. Kultuuritaust eristus kõige selgemini artistide puhul ning paljudele vastanutele oli eriti tähtis oma riigi kultuuri TMW kaudu maa­ilmale tutvustada.Kas uuringu tulemustes peegeldub kuidagi ka vastajate isolatsiooniajast põhjustatud psüühiline seisund?Kohati jah, just artistide või artisti esindajate puhul, kelle tulevik oli vastamise ajal täiesti tume ja teadmata. Seda on tunda ka vastustest, kust kiirgab teatavat paanikat ja isegi peidetud abipalveid. Samal ajal see, et inimesed vastasid ja pühendasid kaasamõtlemisele omajagu aega, näitab, et TMW ning selle formaat on oluline nii artistidele, külastajatele kui ka partneritele.Kui suur tähtsus võiks uuringu põhjal olla edaspidi virtuaalüritustel ja üldse digilahendustel?72% uuringule vastanutest peab väga oluliseks elavesitust ja 64% leiab, et täiesti digitaalne festival on ebaoluline. Meie tiimi üks lemmikkommentaare tuli publiku seast: ""Higist live-konsat ei asenda miski.""Eks see on paratamatu, et vaimustutakse igasugustest digilahendustest. Kui olukord on selline, et virtuaal- ja digi­lahendused on ainus viis sisu edastada, siis tuleb neid ka kasutada ja arendada.
										TMW linnalava programm kutsub paikadesse kesklinnast Telliskivini ja Lasnamäest Koplini									Juba mõnda aega on räägitud, et muusikatööstuse põhjustatud pidev reisimine peab vähenema – ja nüüd siis tuli koroona. Kuidas uuringu küsimustele vastanud reisimise tulevikku näevad?Üle kolmveerandi artistidest on kindel, et reisimisharjumused muutuvad. Teatud mõttes ootuspäraselt arvatakse, et reisimine väheneb, keskendutakse kohalikele ja piirkondlikele turgudele ning lendamise kõrval koguvad populaarsust teised liikumisvõimalused.Mis toob kohale publiku, artistid ja teised muusikaprofessionaalid, festivali partnerid ja toetajad? Kas põhjus TMW-le tulla on aja jooksul muutunud?Uuringu tulemuste põhjal on tavakülastajale festivali valimisel kõige olulisemad programm, atmosfäär ja pileti hind, seejärel keskkonnateadlikkus, mugavused ja teenused, asukoht ning festivali toimumise aeg. Artistide puhul on peamine oma rahvusvahelise tegevuse edendamine TMW-l ja festivali atmosfäärist osasaamine. Pro-kliendid tulevad TMW-le festivali kava ja atmosfääri ning võimaluse tõttu luua kontakte peale välisdelegaatide ka siinsete inimestega. Kuna küsitlus hõlmab läbi aegade TMW-l osalenuid, on raske öelda, kas nende huvid on aja jooksul muutunud, kuid kindlasti on siinne muusikavaldkond iga aastaga järjest professionaalsem ning seoses sellega ka kontaktide loomine tähtsam. Festivali külastaja mõtleb ilmselt aina rohkem keskkonna ja kestlikkusega seotud aspektidele.Kas vastuste põhjal tehakse TMWd korraldades edaspidi pigem konservatiivsemaid valikuid või julgustas see korraldajaid olema edaspidi seikluslikum?
										TMW konverents keskendub juhtimisele kultuurivaldkonnas									Konservatiivsus kindlasti TMWd ei iseloomusta ja see festival on ikka pigem seikluslik. Hooajaline festivalimeeskond on suur ja mitmekesine: muusikafestivali igal esitluskontserdil on oma kuraator, kes kujundab oma õhtu just oma profiili järgi. Näiteks on tänavuse festivali partnerid uus müramuusikafestival ""Grom"", kogukonnaraadio Ida, Eesti Koori­ühing, modernse hiphopi plaadifirma Lagi, Viljandi pärimusmuusika festival, Eesti Kontsert, ""Jazzkaar"" jt. Ka konverents on paindlik: kõik tiimi liikmed saavad kavasse esitada teemasid, mis neid parasjagu inspireerivad ja on ühiskonnas tähtsad.Millised küsimused see uuring TMW korraldajate meelest tõstatab? Mida tasub edasi uurida?Kindlasti tuleb korraldada jätku-uuring, et mõista, kas sel aastal tehtud muudatused on täitnud oma eesmärgi, ning astuda vastavalt tagasisidele järgmised sammud. Põhjalikumalt tahaksime uurida, kuidas saab TMW olla artistidele ja festivali partneritele võimalikult kasulik.Kuidas on mõjutanud pandeemia tänavuse TMW sisu?Kõvasti on see mõjutanud meie meeskonna töörütmi, mis läks küll kevadel korraks rahulikumaks, kuid kujunes seejärel topelt kiireks. Oleme pidanud muusikafestivali mitu korda ringi broneerima ja regionaalsemaks tegema – muudatusi on jätkunud festivalini välja – ning konverentsi puhul liitsime esimest korda digilahendused, millega TMW ei olnud sellises mahus varem kokku puutunud.TMW konverents on seekord suuresti pühendatud koroona põhjustatud muutustele. Millised teemad on esil?Konverentsi kesksed teemad on samad, mis märtsis: muusikatööstus 2.0, kestlik areng ja naabrid. Kui märtsis oli plaanis neid teemasid lahata sel ajal maailmas päevakorras oleva kaudu, siis nüüd on kõige tähtsam koroonast häiritud maailm. Otseselt koroonast inspireeritud teema on näiteks ""Policies for the Crisis"" ehk ""Kriisistrateegiad"", kus võrreldakse Euroopa riikide kultuurisektori reaktsiooni tekkinud kriisiolukorrale. Pealkirja ""The Green Agenda – Lost in the Pandemic?"" ehk ""Kas roheline programm on pandeemia tõttu kaduma läinud?"" alt leiab John Robbi intervjuu Dale Vince'iga, kes töötab muu hulgas Massive Attackile välja süsteemi bändi süsinikujalajälje vähendamiseks. Aktuaalne on ka ""COVID-19 and Ticket Refund Policies"" ehk ""COVID-19 ja pileti­tagastamise eeskirjad"", kus käsitletakse piletitagastamise korda eri riikides. ""Health and Safety at Events"" ehk ""Ürituste tervise- ja turvanõuded"" on selline teema, mis on küll alati olnud mitmesuguste konverentside programmis, kuid leiab seekord pandeemia tõttu käsitlemist peaauditooriumis, mitte mõnes väikses saalis. Seekord on eriti tugev esindus naaberriigist Soomest: koostöös organisatsioonidega Tampere Talo ja Tampere 2026 toimub TMW avaõhtu Fotografiskas ning nii muusika­poolel kui ka konverentsi kavas on hulga­liselt Soome esinejaid. "
err,18.07.2020 09:06,Vormel-1,https://sport.err.ee/1114410/koroonaviirus-joudis-ungari-gp-eel-vormel-1-sarja,Koroonaviirus jõudis Ungari GP eel vormel-1 sarja,"F1 on alates hooaja algusest regulaarselt testinud kõiki sõitjaid ja taustajõude. Kahe Austrias toimunud avaetapi eel ei osutunud ükski enam kui 8000 proovist positiivseks. Viimase nädala jooksul on sari läbi viinud pea 5000 koroonatesti.""FIA ja vormel-1 saavad kinnitada, et 10. juulist 16. juulini andsid sõitjad, meeskonnaliikmed ja taustajõud 4997 proovi, millest kaks on osutunud positiivseks,"" teatas sari. ""Need inimesed ei olnud Austrias kohal ning on isoleeritud, nagu ka nende lähikontaktid.""Tegemist on esimeste nakatunutega F1-sarjas pärast märtsi, mil üks McLareni tiimiliige andis Austraalia GP-etapi eel positiivse proovi ja võistlus jäeti seejärel ära.Ungari GP-etapi põhisõit algab pühapäeval Eesti aja järgi 16.10, ERR-i spordiportaal teeb võistluse käigust tekstipõhise otseülekande. "
err,12.10.2020 18:02,Majandus,https://www.err.ee/1146122/euroopa-komisjoni-finantsteenuste-volinikuks-sai-mairead-mcguinness,Euroopa Komisjoni finantsteenuste volinikuks sai Mairead McGuinness,"Euroopa Parlament kiitis McGuinnessi nominatsiooni heaks läinud nädalal ning esmaspäeval kinnitasid ta ametisse määramise EL-i nõukogu ja komisjoni president Ursula von der Leyen.McGuinness on varem olnud Euroopa Parlamendi asepresident. Volinikuks nimetati ta pärast Iirimaa eelmise voliniku Phil Hogani tagasiastumist seoses koroonaviiruse ohutusnõuete rikkumisega.Hoganil oli kaubandusvoliniku portfell, mis anti komisjoni lätlasest asepresidendile Valdis Dombrovskisele. "
err,14.04.2021 12:26,Tennis,https://sport.err.ee/1608177193/kolmest-eesti-noorest-tennisistist-jatkab-tuneesias-teises-ringis-vaid-uks,Kolmest Eesti noorest tennisistist jätkab Tuneesias teises ringis vaid üks,"Sel põhjusel ei olnud ka Liisa Varul asetatud nagu kahel eelmisel turniiril, kuid tal õnnestus ikkagi võita Tuneesia tennisisti Amira Bargaouid, kes seisul 7:5, 6:7, 4:1 andis loobumisvõidu, kirjutab Tennisnet.ee.Elisabeth Iila kaotas kõige napimalt, kui jäi kaheksandana asetatud türklannale Leila Nilufer Elmasile alla 4:6, 6:2, 6:7. Markus Mölder kaotas Tuneesia mängijale Mohamed Amin Oueslatile 4:6, 3:6. Kvalifikatsiooniturniiril mängisid Brit Martin ja Grete Gull, mõlemad said ühe võidu ja kaotuse ega pääsenud põhitabelisse.Paarismängud algavad kolmapäeval. Mölder on taas paaris inglase William Janseniga, kellega nad eelmise turniiri võitsid. Kuna nüüd on tegemist 3. kategooriaga, siis on tulemust korrata keeruline. Ka Iila/Varul osalevad taas koos paarismängus. "
err,17.12.2020 09:52,Muusika,https://menu.err.ee/1210402/sibyl-vane-i-uus-muusikavideo-viib-armastuse-otsingutele,Sibyl Vane'i uus muusikavideo viib armastuse otsingutele,"Videosingli on üles filminud Zbanski Kino nime all tegutsev Taavi Arus. Hiljuti Riia filmifestivalil parima muusikavideo eest auhinna võitnud  Arusega on see bändile juba teine koostöö. Bändi bassisti ja manageri Heiko Leesmendi sõnul kõnetab Taavi Aruse videokeel bändiliikmeid ja aitab muusikale anda tähenduse ka pildis.""See on teine video meie uuelt albumilt ""Duchess"" ja ka selle puhul oleme täielikult usaldanud Taavit meie muusikat panema oma videokeelde, seda on väga põnev näha, millist lugu Taavile Sibyl Vane'i muusika räägib ja kuidas ta selle omakorda pildis elama paneb,"" selgitas Leesment.""Love Departmenti"" sõnade autoriks on bändi laulev kitarrist Helena Randlaht, muusika aga bändi ühislooming. Loo inspiratsioon pärineb Randlahe sõnul inimeste jaoks ühest olulisemast ja kõiki puudutavast teemast – armastusest, selle puudumisest, otsimisest ja leidmisest. """"Duchess"" on väga isiklikest teemadest rääkiv album ja nii nagu album tervikuna, räägib ka ""Love Department"" minu õppimistest ja mõistmistest armastuse teemadel,"" selgitas ta.Ansambel Sibyl Vane'i moodustasid laulja-kitarrist Helena Randlaht ja bassist Heiko Leesment 2010. aastal Pärnus. Bändi trummar Hendrik Liivik liitus bändiga 2015. aastal. Kümne aasta jooksul on bänd andnud üle 300 kontserdi nii Eestis kui ka mujal Euroopas. Selle aja jooksul on  välja antud kolm albumit. "
err,30.05.2020 08:26,Eesti,https://www.err.ee/1095849/veerenni-raudtee-ulekaik-uueneb-aasta-lopuks,Veerenni raudtee ülekäik uueneb aasta lõpuks,"Eesti Raudtee kommunikatsioonijuht Monika Lilles ütles ERR-ile, et ülesõitude ja ülekäikude uuendamine viibis natuke koroonaviiruse tõttu.""Eelmise aasta lõpu poole saime sõlmitud lepingu 11 miljoni euro väärtuses Hispaania ettevõttega Ingeniería y Control Ferroviario, mille hange oli väga suuremahuline ja sisaldab Eesti Raudtee taristu 103 ülesõidu ja üheksa ülekäigu automaatikalahenduse tarnet ja paigaldust, sh ka Veerenni oma. Plaanides on, et selle aasta lõpuks peaks sinna tulema helisignalisatsioon ja foor,"" ütles Lilles.Lilles lisas, et Veerenni ülekäigu ohutuspiirdeaeda pikendati ligikaudu 700 meetri ulatuses. "
err,18.09.2020 12:18,Eesti,https://www.err.ee/1136815/eesti-reisijate-isolatsiooninoudele-arvulist-naitajat-valja-ei-pakkunud,Eesti reisijate isolatsiooninõudele arvulist näitajat välja ei pakkunud,"Eesti valitsus teatas Euroopa Komisjonile, et toetab nõukogu eesmärki ühtlustada riigiti EL-i kodanikele kehtivaid vaba liikumist piiravaid meetmeid. Selleks tuleks kokku leppida ühtsed kriteeriumid ja künnised, mida kohaldada liikumispiirangute seadmisel. Lisaks tuleks kehtestada kokkuleppeline valgusfoorisüsteem ja meetmed, mida kohaldatakse piirmäära ületavate näitajatega riikidest tulijatele.Eesti toetab Euroopa Komisjoni välja pakutud kolme põhikiteeriumit riskikategooriate määramiseks: 14 päeva kumulatiivne COVID-19 juhtumite suhtarv 100 000 elaniku kohta; positiivsete testimistulemuste määr kõigist tehtud testidest nädalas ning üldine testimiste suhtarv 100 000 elaniku kohta nädalas.Teisisõnu, Eesti hoidus konkreetse piirarvu - näiteks 50, millest on enim räägitud - väljapakkumisest.""Oleme nõus kaaluma ettepanekut kohaldada eri piirkondadele regionaalset lähenemist, eeldusel, et Eestit käsitletakse tervikregioonina,"" sõnastas valitsus oma seisukoha.Ent Eesti tahaks liikmesriikidele ühtsete kriteeriumite kasutuselevõtu üle otsustamisel jätta vabad käed: ""Toetame eri riskikategooriate puhul rakendatavate meetmete ühtlustamist, jättes seejuures liikmesriikidele võimaluse otsustada nõuete kehtestamine vastavalt kohalikele oludele.""Sotsiaalminister Tanel Kiik kommenteeris ERR-ile, et soovitatud süsteem on komplekssem, mistõttu ei saa rääkida ainult ühest fikseeritud nakatumisnäitajast, mille alusel piiranguid seada.
										Eesti nakatumisnäitaja on Balti riikide madalaim									""Kui need numbrid läbi rääkida, siis meie eelistus oleks, et see oleks mõnevõrra väiksem, aga me ei pannud sellist lõplikku numbrit kirja, kuna me oleme valmis selle üle debatti pidama. Aga see arusaam, et me mõõdaksime ühtselt ja läheneksime ühetaoliselt – vaataksime nii nakatunute arvu, vaataksime positiivsete testide osakaalu, vaataksime kindlasti ka tehtud testide arvu, on iseenesest mõistlik, sest see annab parema ja võrreldavama tulemuse,"" ütles Kiik.Ent ta möönis, et Eesti jaoks oleks aktsepteeritav ka see, kui nakatunute piiriks seataks 50 inimest 100 000 kohta kahe nädala jooksul.""Kuna me täna tuvastame oluliselt rohkem nakatunuid kui kevadel, nii Eesti kui Euroopa laiemalt, siis ei ole ka see 50 näitaja võrreldav kevadise olukorraga ehk toonane nakatunute leidmise osakaal oli kindlasti oluliselt väiksem – viis korda väiksem, kümme korda väiksem, kui tegelik nakatunute arv. Selles vaates see 50 nakatunut 100 000 elaniku kohta kahe nädala jooksul on veel see piir, millega Eesti tervishoiusüsteem ja laiemalt ka Euroopa tuleb veel toime. Mitmetes riikides on tänagi üle selle,"" ütles Kiik.Ent Kiik peab oluliseks, et kõrgema nakatumisega riikidest inimesed Eestisse ei pääseks.""Me peame ühest küljest ju austama küll inimeste liikumisvabadust ja toetama ettevõtlust ja turismi, aga samal ajal siiski vältima liiga kõrge nakatumisega riikide puhul vaba liikumise. Sellistel juhtudel on mõistlik eneseisolatsiooni kohustus,"" lausus ta.Euroopa keskmine kahenädalana nakatumisnäitaja 100 000 elaniku kohta on praegu 66.Maailma Terviseorganisatsioon (WHO) on soovitanud testimise minimaalse künnisena 100 testi 100 000 inimese kohta nädalas. Eesti valitsus peab põhjendatuks EL-i kõrgemat künnist 250 testi 100 000 elaniku kohta, sest laialdasem testimine annab suurema tõenäosuse, et nakatumise andmed kajastavad nakkuse tegelikku levikut riigis.Enim sissetoodud juhtumeid SoomestAlates veebruarist on Eestis tuvastatud kokku 294 teistest riikidest sisse toodud juhtumit, sh Soomest 15,6 protsenti, Itaaliast 13,6 protsenti ja Austriast 11,9 protsenti. Sisse toodud juhtude arv moodustab 11 protsenti kõikidest registreeritud juhtudest. Viimasel kahel nädalal on sissetoodud juhtude arv olnud vastavalt 19 ja 17 protsenti kõikidest juhtudest. "
err,22.12.2020 14:11,Välismaa,https://www.err.ee/1216114/rogozin-ahvardab-usa-d-kosmosekoostoo-katkestamisega,Rogozin ähvardab USA-d kosmosekoostöö katkestamisega,"""Meie ühise ürituse säilimise nimel nõuan ma USA valitsuselt nende sanktsioonide kohest lõpetamist. Arvestame, et see oli arusaamatus,"" kirjutas Rogozin sotsiaalmeedias.Что можно сказать об этих санкциях? 1. Они незаконны, впрочем как и все раннее вводимые против российских физических и...
Posted by Dmitry Rogozin on Esmaspäev, 21. detsember 2020USA kaubandusministeerium avalikustas esmaspäeval 58 Hiina ja 45 Vene ettevõtte ja organisatsiooni nimekirja, millele kehtestatakse piirangud, kuna need võivad Ühendriikide kaupu kasutada sõjalisel otstarbel. Muuhulgas on piirangute alla pandud Venemaa välisluureteenistus (SVR), kaitseministeerium, kaitsetööstuse ekspordiettevõtte Rosoboroneksport, korporatsioon Rosteh ning sellesse kuuluvad ühendatud lennukiehituskorporatsioon, kompaniid MiG ja Tupolev, Oboronprom ja Vertaljotõ Rossii ja Suhhoi ning selle tsiviillennukite ehitamise haruettevõte.USA ettevõtted, mis soovivad kaubelda nimekirja kantud Venemaa organisatsioonide ja firmadega, peavad nüüd taotlema ekspordi eriluba.""Need sanktsioonid on kahjulikud, kuna loovad täiendavaid takistusi nii tähtsas valdkonnas nagu venelaste ja ameeriklaste koostöö kosmoses, sealhulgas Rahvusvahelses Kosmosejaamas (ISS),"" kirjutas Rogozin. Ta viitas ka sellele, et sanktsioonide alla satub ka rahvusvaheline kosmoselendude juhtimiskeskus Venemaal, kus töötavad muuhulgas ka ka USA spetsialistid.Rogozin seostas oma postituses USA sanktsioonide-otsuse sellega, et nüüd on Ameerika Ühendriikidel taas suutlikkus ise ISS-i transpordivahendeid saata ning nad ei pea enam selleks Vene kanderakette kasutama.Kui pärast USA Space Shuttle'i programmi lõppu 2011. aastal said Vene rakettidest Sojuz ainsad kosmoselaevad, millega oli võimalik transportida inimesi jaama ja sealt tagasi, siis tänavu novembris põkkus jaamaga USA ettevõtte SpaceX-i kanderaketiga orbiidile saadetud kapsel Dragon koos nelja astronaudiga. "
err,15.07.2020 14:21,Välismaa,https://www.err.ee/1113164/the-new-york-timesist-lahkunud-kolumnisti-sonul-pole-leht-enam-liberaalne,The New York Timesist lahkunud kolumnisti sõnul pole leht enam liberaalne,"Weiss selgitas oma lahkumiskirjas, et toimetuses valitseb ""illiberaalne keskkond"" ning ta on pidanud taluma tema seisukohtadega mittenõustuvate kolleegide kiusu. Weiss märkis, et on sattunud ""ebaseadusliku diskrimineerimise"" ohvriks ning tema tööd ja iseloomu on lehe sisemistes suhtluskanalites ""avalikult halvustatud"".""Tänapäeval ei too oma seisukohtade eest seismine toimetuses kiiduavaldusi. Sellega saad oma seljale märklaua,"" lisas naine oma avalikus kirjas.Weissi lahkumine on teine suurt tähelepanu pälvinud äraminek suurlehest. Tema endine ülemus, arvamustoimetuse juhataja James Bennet astus tagasi juunis pärast seda, kui toimetuses vallandus laialdane kriitika tema otsuse pärast avaldada vabariiklasest senaatori arvamusartikkel, milles kongresmen toetas sõjaväe kasutamist rassismivastaste meeleavalduste käigus vallandunud rüüstamiste peatamiseks.Weiss põhjustas oma kolmeaastase ametiaja jooksul lehe arvamustoimetaja ja kolumnistina sageli vaidlusi nii lehes kui ka väljaspool, sattudes sageli vastasseisu oma üha enam vasakule kalduva tööandjaga, kirjutas The Week.Nii jahmatas suurt osa ajalehe lugejaskonnast, kui Weiss seadis 2017. aastal, liikumise #MeToo haripunktis kahtluse alla seisukoha, et naiste esitatud süüdistusi ahistamises tuleks alati uskuda. Aasta hiljem kahtles Weiss, kas USA ülemkohtu kohtunikukandidaadi Brett Kavanaugh vastu esitatud seksuaalse kallaletungi süüdistus peaks andma aluse tema ametisse mittekinnitamiseks, isegi kui see osutus tõeks, kuna ta oli väidetava kuriteo toimepanemisel teismeline.
										New York Times: USA kehtestab Venemaa vastu karmid finantssanktsioonid									Weiss märkis oma kodulehel postitatud kirjas, et on saanud kolleegidelt eraviisiliselt pöördumisi, milles kaevatakse, et lehes, mida on peetud Ameerika liberaalseks bastioniks, on juurdunud ""uus makartism"".Ta süüdistas The New York Times'i oma senise pärandi kui allikatel põhinevat infot edastava ajalehe idee reetmises ja alistumises Twitteri keskkonnas tegutsejate seatud päevakorrale, kus ""lood valitakse ja jutustatakse viisil, mis rahuldaks kõige kitsamat publikut, selle asemel, et lubada uudishimulikul auditooriumil maailma kohta lugeda ja oma järeldused teha"".""Twitter ei ole The New York Timesi päises. Kuid Twitterist on saanud selle lõplik toimetaja,"" kirjutas Weiss.Weiss kirjeldas, kuidas ta värvati konkureerivast väljaandest The Wall Street Journal osana katsest laiendada NYT-i profiili, kaasates hääli, mis muidu seal ei kosta: noori kirjanikke, tsentriste, konservatiive ja teisi, kes muidu ei vaataks New York Timesi poole.Selle ajendiks sai Donald Trumpi šokeeriv võit 2016. aasta presidendivalimistel, mis näitas, et ajalehel ""ei olnud selget arusaama riigist, millest ta kirjutab"". Kuid ""õppetunnid, mis oleks tulnud valimiste järel omandada ... pole ära õpitud. Selle asemel on ajakirjanduses esile kerkinud uus konsensus, kuid võib-olla eriti just selle lehe juures: see tõde ei selgu kollektiivse avastuse protsessis, vaid ortodoksiana, mida juba teavad vähesed valgustatud ja kelle ülesanne on teavitada kõiki teisi,"" kirjutas Weiss.Juudi rahvusest Weiss, kes tõusis esmakordselt avalikkuse tähelepanu alla, kui kaitses tudengina Columbia ülikoolis Iisraeli, lisas, et uudistetoimetuse kolleegid on teda nimetanud natsiks ja rassistiks.The New York Timesi arvamustoimetuse tegevtoimetaja Kathleen Kingsbury ütles oma kommentaaris, et on ""isiklikult pühendunud"" sellele, et ""NYT avaldaks jätkuvalt hääli, kogemusi ja seisukohti kogu poliitilises spektris"". "
err,15.05.2020 10:58,Eurovisioon,https://menu.err.ee/1090311/karmel-killandi-eurovisiooni-erisaatest-stuudio-kaudu-oleks-saanud-voimaldada-ka-voistlust,Karmel Killandi Eurovisiooni erisaatest: stuudio kaudu oleks saanud võimaldada ka võistlust,"Laupäeval pidanuks toimuma suurejooneline Eurovisiooni lauluvõistluse finaalkontsert, aga eriolukorra tõttu on selle asemel eetris erisaade ""Eurovisioon 2020. Särav muusika!"", mida näidatakse üle 40 riigis. ""Kuna see on eelkõige suur telesaade, siis tekkis mul tõtt-öelda küsimus, miks on EBU otsustanud selle teha nii lühikese ja ontlikuna,"" arutles Karmel Killandi Eesti Päevalehele antud intervjuus.""Saatejuhid oleksid stuudio kaudu kuidagi ikka saanud võimaldada ka võistlust. Ma arvan, et kõige suurem miinus praeguse formaadi puhul ongi see, et ära jääb põnevus ja küsimus, kes võidab,"" lisas Karmel ja arvas, et kõike oleks saanud natukene paremini plaanida isegi nüüd, kui riikide esindajad peavad olema kodus.""Ütlen siiralt, lauluvõistluse seisukohalt ei näe ma ühtki eelist. Puudu on kogu tore emotsioon, kus Euroopa koguneb ning riigid saavad laulude ja lauljate kaudu tuttavaks. Ent inimeste tervis on oluline, nii et elame muidugi selle ühe aasta üle ja järgmisel teeme jälle. Eetris on siiski korralik aseaine, nii et täiesti pidamata Eurovisioon ei jää ja laupäeva õhtul saame vaadata muhedat telesaadet. Muid plusse ma ei näe,"" kommenteeris Killandi.""Eurovisioon 2020. Särav muusika!"" on ETV eetris ja ERR Menu portaalis nähtav laupäeva õhtul kell 22.00. "
err,22.08.2020 19:43,Jalgpall,https://sport.err.ee/1126505/kreekas-arreteeritud-manchester-unitedi-kapten-vabastati-vahi-alt,Kreekas arreteeritud Manchester Unitedi kapten vabastati vahi alt,"27-aastane Maguire, kes olla politsei sõnul rüselust lahutama tulnud korrakaitsjaid verbaalselt ja füüsiliselt rünnanud ning arreteerimisel vastupanu osutanud, oma süüd ei tunnista. Inglismaa koondise keskkaitsja süüasi tuleb kohtus arutlusele teisipäeval, kuid seal esindab Maguire'it tema advokaat.Hetkel pole veel teada, milline on Maguire'i süüdistuse täpne sisu. Politsei sõnul on algtatud aga juurdlus, milles käsitletakse vägivalda politsei vastu, korrale allumatust, kehavigastusi, solvanguid ja katset anda politseinikele altkäemaksu.Harry Maguire liitus Manchester Unitediga Leicester Cityst 2019. aastal 80 miljoni naela eest, mis on suurim summa, mis kaitsemängija eest makstud. Inglismaa koondist on keskkaitsja esindanud 26 korral. "
err,28.07.2020 11:20,Võrkpall,https://sport.err.ee/1117651/saarlaste-suusonaline-kokkulepe-leegionariga-laks-vett-vedama,Saarlaste suusõnaline kokkulepe leegionäriga läks vett vedama,"Kui 28-aastane Treial lõi juba kevadel käed Prantsusmaa esiliiga paremikku kuuluva Saint-Nazaire'iga, siis 26-aastane Graham pidi esialgu jätkama mängimist Saaremaal, kirjutab Võrkpall24.ee.""Meil oli Beau'ga suusõnaline kokkulepe olemas, kuid siis selgus, et ta läheb hoopis Prantsusmaale,"" sai klubi juht Hannes Sepp halva üllatuse osaliseks. Austraalia koondislasele tuli nimelt Prantsusmaa kõrgliigaklubilt Ajaccio'lt pakkumine, millest ta keelduda ei suutnud.Nüüdseks on saarlased kaks korralikul tasemel temporündajat uueks hooajaks juba leidnud. Käed on löödud nii brasiillase Wennder Lopesi kui ka soomlase Sauli Sinkkoneniga.Loe pikemalt portaalist Võrkpall24.ee. "
err,25.03.2021 21:35,Muuseumid,https://kultuur.err.ee/1608155002/vaivara-sinimagede-muuseumil-on-sojaaegse-rundelennuki-naitamiseks-ruumi-vahe,Vaivara Sinimägede muuseumil on sõjaaegse ründelennuki näitamiseks ruumi vähe,"Sõjalennukeid on Narva kandis leitud varemgi, kuid tavaliselt purunevad neli tonni kaaluvad lennumasinad maapinnale langedes tükkideks ja neidki saab kätte vaid ekskavaatoriga, vahendas ""Aktuaalne kaamera"".Kõnealuse lennukiga on aga muuseumil vedanud, sest Konsu järve jääle hädamaandumise sooritanud IL-2 saadi kätte praktiliselt tervena.""Oli lahing ja Saksa hävitajad ajasid seda lennukit taga ja lennuk sai kõvasti pihta. Siin isegi on näha propelleri peal augud. Laskur hukkus, lendur vist sai ka haavata ja otsustas siis maanduda jää peale. Jää oli nõrk ja lennuk vajus läbi,"" kirjeldas sõjaajalooklubi Otsing juht Igor Sedunov.Igor Sedunov on Narva kandi soodest välja tõmmanud suurel hulgal sõjaaegset tehnikat.Vaivara Sinimägede muuseumis on kahureid ja miinipildujaid, kuid suurt lennukit koos tiibade ja sabaga on väiksesse muuseumisaali võimatu mahutada.""Ülejäänud meil on kõik hoiul, lihtsalt siin ei ole võimalust seda kõike juurde panna. On vaja pinda, on vaja uut muuseumi või juurdeehitust, siis me saame selle lennuki täielikult ära restaureerida. Loodame, et see kunagi juhtub,"" ütles Sedunov.Ründelennuki eluiga on sõjas üsna lühike. See konkreetne IL-2 jõudis enne allatulistamist sõdida vaid kuus päeva. "
err,18.02.2021 18:18,Teater,https://kultuur.err.ee/1608114697/fine5-tantsulavastus-uurib-mehelikkust-ja-naiselikkust,Fine5 tantsulavastus uurib mehelikkust ja naiselikkust,"Taustahelides kõlavad muuhulgas ka Locki pea 20 aastat tagasi Setumaal välitööde käigus salvestatud loodushelid. ""Arm"" esietendub neljapäeval Sakala 3 teatrimajas. Koreograaf on Simo Kruusement, tantsijad Eneli Rüütli ja Argo Liik.""Tantsulavastus ""Arm"" suuremalt räägib inimesest. Millisel moel on mehelikkuse ja naiselikkuse ürgsed minipildid aja jooksul muutunud. Küsime, kui palju on mehes meest ja mehes ka naiselikkust. Ja vastupidi - kui palju on naises naiselikkust ja naises mehelikkust,"" selgitas koreograaf Simo Kruusement ""Aktuaalsele kaamerale"".""Loomulikult keerleb heliline atmosfäär ka lavastuse põhiteema ümber,"" lisas muusikaline kujundaja Gerhard Lock. ""See on ju skaalal arm kuni arm. Arm kui haav ja arm kui armastus. Ja see heli on võimeline tekitama ka sellel skaalal tundeid. Isegi selliseid tundeid, mida vaataja ei pruugi osata seletada. Vaataja istub heliruumi ühes otsas, praktiliselt heliruumi sees. Me kaasa meid selle läbi, et tulge meile sinna atmosfääri ja kogege ja suhestuge iseendaga isiklikult."" "
err,05.08.2020 08:40,Muusika,https://kultuur.err.ee/1120531/neil-young-kaebas-trumpi-kampaaniameeskonna-kohtusse,Neil Young kaebas Trumpi kampaaniameeskonna kohtusse,"Young postitas koopia kohtuasja dokumendist ka oma veebilehele Neil Young Archives. See puudutab tema lugude ""Rockin' in the Free World"" ja ""Devil's Sidewalk"" kasutamist Trumpi presidendikampaania üritustel, vahendab Pitchfork.""Selle kaebuse eesmärk ei ole näidata üles lugupidamatust Ameerika kodanike õiguste ja seisukohtade ning nende vabaduse suhtes toetada enda valitud kandidaati,"" seisab dokumendis. ""Kuid hageja [Neil Young ja tema muusikakirjastaja Silver Fiddle Music – toim] ei saa heas usus lubada, et tema muusikat kasutatakse lõhestava, mitteameerikaliku ning ignorantsusele ja vihkamisele üles ehitatud kampaania teemalauluna.""Kohtuasjas seisab ka ka, et kampaaniameeskond on tahtlikult eiranud hageja palvet lugusid üritustel mitte mängida ja tahtlikult jätkanud lugude esitamist vaatamata sellele, et neil puudub selleks litsents ja hoolimata teadmisest, et selleks on vaja litsentsi.Young on korduvalt olnud vastu sellele, et Donald Trump kasutab kampaaniaüritustel tema muusikat – eriti lugu ""Rockin' in the Free World"". Pärast seda, kui Trump mängis seda laulu hiljutisel kampaaniaüritusel Mount Rushmore'i riiklikul mälestusüritusel Lõuna-Dakotas, kirjutas Young Twitteris, et talle selline asi ei sobi ja ta on solidaarne Ameerika pärismaalaste lakotadega [Rushmore asub lakotadelt ebaseaduslikult ära võetud maal – toim].Juba 2015. aastal, kui Trump presidendiks kandideeris, ütles Youngi mänedžer-firma, et Trumpil ei ole luba loo ""Rockin' in the Free Worldi"" kasutamiseks. "
err,01.02.2021 23:14,Korvpall,https://sport.err.ee/1608094438/henri-drell-oli-itaalias-algviisikus-ja-sai-punktid-kirjas,Henri Drell oli Itaalias algviisikus ja sai punktid kirjas,"Algviisikusse usaldatud Henri Drell viibis platsil 14 minutit ja viskas kaks punkti (kahesed 1/1, kolmesed 0/1). Lisaks võttis ta ühe lauapalli, tegi ühe vaheltlõike ja ühe isikliku vea, kirjutab Korvpall24.ee.Turniiritabelis on Pesaro kaheksa võidu ja üheksa kaotusega kaheksandal kohal. Veneetsia hoiab 11 võidu ja kuue kaotusega neljandat positsiooni.Järgmise mängu peab Pesaro ära 7. veebruaril, kui võõrsil on vastaseks Trentino Dolomiti Energia võistkond.Loe rohkem portaalist Korvpall24.ee. "
err,27.02.2021 20:42,Jalgpall,https://sport.err.ee/1608125257/video-maailma-vanima-jalgpalliklubi-rundaja-loi-oivalise-varava,VIDEO | Maailma vanima jalgpalliklubi ründaja lõi oivalise värava,"Inglismaa tugevuselt viiendas liigas mängiv Notts County kohtus laupäeval FA Trophy veerandfinaalis Oxford Cityga ja jäi kaotusseisu, enne kui belglane kahe väravaga Nottinghami meeskonna ette viis. Kõneainet pakub neist teine, kui Sam saatis palli pöörde pealt kannaga üle Oxfordi väravavahi võrku.Buckle in for one of the most RIDICULOUS goals you'll ever see!  pic.twitter.com/kmmMj5tlb8
— Notts County FC (@Official_NCFC) February 27, 2021
 Juba 1862. aastal loodud ja seeläbi maailma vanimaks seni tegutsevaks jalgpalliklubiks olev Notts County võitis kohtumise 3:1 ja pääses poolfinaali. FA Trophy on karikasari, millest võtavad osa Inglismaa tugevuselt 5.-8. liigas mängivad poolprofessionaalsed klubid. "
err,25.10.2020 18:36,Välismaa,https://www.err.ee/1151260/leedu-parlamendivalimistel-prognoositakse-voitu-isamaaliidule,Leedu parlamendivalimistel prognoositakse võitu Isamaaliidule,"Pühapäeva hommikul käisid inimesed vähehaaval valimisjaoskonnas oma häält andmas.Inimeste juttudest jääb kõlama sõna muutus, kes soovivad muutusi ja kes soovivad pigem praeguse olukorra jätkumist ja mõnel valijal on väga konkreetsed oma soovid, vahendas ""Aktuaalne kaamera"".Pealinnas Vilniuses on keskpäeval valimisjaoskonnas oluliselt rohkem rahvast.Valimiste võitu prognoositakse Isamaaliidule - Leedu Kristlikele Demokraatidele ja nende tõenäoliste valitsuspartneritena nähakse just populaarsust kasvatanud liberaale.""Kahe liberaalse partei edu ei tähenda, et Leedu ühiskond oleks muutunud väga liberaalseks,"" ütles Vilniuse Ülikooli politoloogia professor Aine Ramonaite. ""Teisalt on peale kasvanud uus valijate põlvkond ja nende väärtused on tõepoolest erinevad, nende suhtumine on palju liberaalsem,"" märkis ta.Leedulaste valik saab selgeks juba pühapäeva õhtul, kui valimiste teine voor lõppeb. "
err,28.01.2021 14:54,Jalgpall,https://sport.err.ee/1608089329/u-21-jalgpallikoondis-sai-teada-vastased-em-valiksarjas,U-21 jalgpallikoondis sai teada vastased EM-valiksarjas,"Loosimisest võttis osa 53 riiki, kes jagati kuue alagrupi vahel. Valikkohtumised algavad selle aasta märtsis ja lõppevad 2022. aasta juunis. Täpne mängukalender selgub lähiajal.EM-finaalturniir peetakse 2023. aastal Gruusias ja Rumeenias. Sinna pääsevad alagruppide võitjad ja parim teise koha omanik kõikide gruppide peale. Ülejäänud teisele kohale tulnud meeskonnad liiguvad edasi play-off ringi, kus selgitatakse välja veel neli finaalturniirile pääsejat. Gruusia ja Rumeenia noortekoondised teenivad võõrustajatena otsepääsme finaalturniirile.U-21 koondist esindavad uues valiktsüklis 2000. aastal ja hiljem sündinud mängijad. "
err,17.03.2021 21:43,Tennis,https://sport.err.ee/1608145993/maailma-11-reketi-auti-lukanud-noor-itaallane-paases-dubais-veerandfinaali,Maailma 11. reketi auti lükanud noor itaallane pääses Dubais veerandfinaali,"Teise asetusega venelane Andrei Rubljov (ATP 8.) alistas kolmapäeval tund ja viis minutit kestnud mängu järel 6:3, 6:1 ameeriklase Taylor Fritzi (ATP 30.). Tema vastaseks veerandfinaalis on ungarlane Marton Fucsovics, kes lülitas 6:1, 4:6, 6:4 konkurentsist 11. asetusega serblase Dušan Lajovici.Päeva ehk keskses matšis oli 19-aastane Prantsusmaa lahtiste veerandfinalist Jannik Sinner 6:4, 3:6, 7:5 üle maailma 11. reketist, hispaanlasest Roberto Bautista-Agutist. Kaheksa parema seas läheb noor itaallane vastamisi venelase Aslan Karatseviga.Ülemises tabelipooles selgitavad poolfinalistid Lloyd Harris - Kei Nishikori ning Denis Shapovalov - Jeremy Chardy. "
err,27.05.2020 13:03,Inimesed,https://menu.err.ee/1094957/andrea-bocelli-podes-koroonaviirust,Andrea Bocelli põdes koroonaviirust,"Bocelli sõnul jäid haigeks ka kõik ta pereliikmed, kirjutab Variety. ""Meil oli palavik, järgmisel hetkel oli aga külm ja kerge köha oli ka,"" kirjeldas Bocelli.Ta lisas, et teatas haigestumisest alles nüüd, sest ei tahtnud fänne muretsema panna ning soovis oma perele privaatsust tagada.Bocelli ja ta naine annetasid ka vereplasmat, et aidata teadlastel koroonaviiruse ravimit välja töötada.The pandemic which has shaken the world has also affected – albeit mildly – me and certain members of my family. Out of...
Posted by Andrea Bocelli on Teisipäev, 26. mai 2020 "
err,09.07.2020 17:50,Raadiouudised,https://www.err.ee/1111357/vormsi-lahedal-otsitakse-merrekukkunud-purjekakaptenit,Vormsi lähedal otsitakse merrekukkunud purjekakaptenit,"Politsei- ja Piirivalveameti mereturvalisuse grupi juht Marge Kohtla rääkis veidi enne kella viite Juhan Hepnerile antud intervjuus, et otsingud jätkuvad, kuid kaptenit polnud selleks ajaks leitud. Juhan Hepner "
err,30.01.2021 18:18,Kiiruisutamine,https://sport.err.ee/1608092620/taas-eesti-rekordit-nihutanud-liiv-sai-mk-etapil-eliitgrupis-14-koha,Taas Eesti rekordit nihutanud Liiv sai MK-etapil eliitgrupis 14. koha,"Liiv uisutas eliitgrupi lühikeses sprindis välja aja 34,91, mis andis talle 20 võistleja konkurentsis 14. koha. Heerenveenis eelmisel nädalal toimunud MK-etapil kirjutas Liiv uueks tippmargiks 35,12, ka siis sai eestlane A-divisjoni võistlusel 14. koha.Laupäevase A-divisjoni 500 m võistluse võitis ajaga 34,47 kolmekordne sprindi maailmameister, Venemaa staar Pavel Kuližnikov, teise koha sai kanadalane Laurent Dubreuil (34,52) ja kolmanda koha hollandlane Dai Dai N'tab (34,58). "
err,28.03.2021 17:22,Võrkpall,https://sport.err.ee/1608158245/voru-vorkpallinaiskond-kasutas-tartu-rohked-omavead-ara-ja-viigistas-seeria,Võru võrkpallinaiskond kasutas Tartu rohked omavead ära ja viigistas seeria,"Kui seeria kahes esimeses kohtumises jäi 3:0 ja 3:2 tulemusega peale Tartu esindus, siis kolmandas ja neljandas vastasseisus oli omakorda 3:2 resultaadiga parem Võru naiskond – laupäeval pöörasid võrulannad võiduks 0:2 kaotusseisu, pühapäeval tuldi välja 1:2 kaotusseisust. Kodusaalis mänginud Võru 3:2 (-23, 14, -19, 16, 7) võitu andis suurima panuse Mari-Liis Graumann, kes tõi 76-protsendilise vastuvõtu juures 20 punkti. Eliise Hollas toetas võõrustajaid 17 punktiga. Nii Graumann kui Hollas lõpetasid kohtumise 12 punktiga. Ingrid Kiisk panustas Tartu naiskonna tulemusse 20 ja Annabel Huik kümne punktiga, vahendab Volley.ee.Tartlannade mängu ilmestasid rohked omavead, kui pallingul eksiti 18 ja rünnakul koguni 24 korral, lisaks teenis koduvõistkond kümme blokipunkti. Võrulannadel kogunes servil üheksa ja rünnakul 11 eksimust, vastase blokki löödi neljal korral. Rohkelt eksimusi teinud külaliste efektiivsusnäitaja oli null, Võru naiskond jäi omakorda 28 punktiga plussi.  Mõlema naiskonna rünnakuprotsent oli 31.Kolme võiduni peetava seeria otsustav mäng on kavas kolmapäeval kell 19 Tartu Ülikooli Spordihoones. Finaalkoha on kindlustanud põhiturniiri parim TalTech/Tradehouse. "
err,14.09.2020 10:21,Eesti,https://www.err.ee/1134730/riigiprokuror-alar-kirs-suundub-pensionile,Riigiprokurör Alar Kirs suundub pensionile,"Kirs ütles ERR-ile, et ta töötas 40 aastat prokuratuuris ning nüüd on käes aeg suunduda pensionipõlve nautima.Kirs alustas oma töökarjääri 1979. aastal Tallinna linna Mererajooni prokuratuuris, lisaks on ta töötanud endises riikliku kohtueelse uurimise ametis ning 1993. aastal alustas ta tööd riigiprokuratuuris.2007. aastal sai Kirs Valgetähe IV klassi teenetemärgi. "
err,24.02.2021 12:00,Kunst,https://kultuur.err.ee/1608120760/teenetemargi-saaja-aivar-juhanson-karikatuuride-tegemine-on-vastutusrikas-ulesanne,Teenetemärgi saaja Aivar Juhanson: karikatuuride tegemine on vastutusrikas ülesanne,"""Mõnega olen väga rahul, aga enamusega ma tegelikult esimese raksuga rahul ei ole,"" kommenteeris Juhanson enda töid, lisades, et kelleltki teiselt ta oma tööde osas noomitusi või kaebusi saanud ei ole.Karikatuuri joonistamise puhul on Juhansoni sõnul oluline omada taustateadmisi, sest tegemist on vastutusrikka ülesandega.""Kunagi lõplikku tõde ei ole ju üheski asjas. Ma proovin jääda suhteliselt neutraalseks ja kui ma ei ole kindel mingis sigaduses või hea tegemises, siis ma parema meelega ikkagi jätan sellise tagavara väljapääsu, et inimesed saavad mõelda nii- ja naapidi,"" rääkis Juhanson.Portreede joonistamine on talle meeldinud juba lapsepõlvest saati – ka Juhansoni esimesed joonistused olid portreed.""Minu esimese joonistus oli hobusepea, hobuse portree. Imelik ongi, et see on mul meeles millegipärast. Emaga laua taga tegime, mingi laualamp põles ja ema näitas, mismoodi hobusel kael läheb või mismoodi need kõrvad on. See on mul meeles. Teine pilt oli lasteaias piirivalvuri portree – roheline pliiats, punane nägu, nagu lasteaiajoonistustel ikka ja minu meelest oli viisnurk ka otsaees,"" meenutas Juhanson.Kell 19.15 näeb ETV-s vabariigi aastapäeva peoõhtut Paides, kus tehakse juttu mitmete president Kersti Kaljulaidilt teenetemärgi saanud inimestega.   Ülekande alguseni jäänud Ülekanne on lõppenudOTSEKopeeri HTML kood.Jaga 12   00:00 / 00:00LiveLaadimine  "
err,06.02.2021 15:20,Mäesuusatamine,https://sport.err.ee/1608100303/kriechmayr-voidutses-ulisuurslaalomis-teist-etappi-jarjest,Kriechmayr võidutses ülisuurslaalomis teist etappi järjest,"Kriechmayr teenis esikoha ajaga 1.12,68, edestades kaasmaalast Matthias Mayeri 0,17 ja šveitslast Marco Odermatti 0,49 sekundiga. MK-sarja arvestuses hoiab ülisuurslaalomi pingereas esikohta 341 punktiga samuti Kriechmayr. Teine on Mayer (240 punkti) ja kolmas šveitslane Mauro Caviezel (225).MK-sarja üldarvestuses on esimene prantslane Alexis Pinturault (924) Odermatti (699) ja austerlase Marco Schwarzi (666) ees. Kriechmayr on 515 punktiga kaheksandal kohal. "
err,08.04.2021 11:11,Jäähoki,https://sport.err.ee/1608169918/nhl-i-meeskond-vaevleb-koroona-kuusis,NHL-i meeskond vaevleb koroona küüsis,"Koroonaviirus avastati Vancouveri võistkonnas 31. märtsil, kui positiivse proovi andis ründaja Adam Gaudette. Järgmisel päeval osutusid positiivseks ka kaitsja Travis Hamonici ja ühe taustajõu proovid ning kohtumine Calgary Flamesiga lükati edasi.Järgmistel päevadel on nakatunuid aga muudkui lisandunud ja praeguseks on viiruse ohvriks langenud enamik meeskonnast. Leviku tõttu on edasi lükkunud juba kuus liigamängu ja kogu tiim viibib karantiinis.Vancouver on liiga põhjadivisjonis kogunud 37 mänguga 35 punkti ning asub seitsme võistkonna konkurentsis viiendal kohal. Enne sunnitud pausi kaotati kolm kohtumist järjest. "
err,08.08.2020 19:54,Eesti,https://www.err.ee/1121982/oise-alkoholimuugi-piirangu-moju-oli-tartus-margatav,Öise alkoholimüügi piirangu mõju oli Tartus märgatav,"Tänavad jäid tühjaks juba keskööl ning ka paljud vabas õhus pidutsejad kandsid maski.Nii mõnedki kohad sulgesid oma uksed juba ennetavalt, näiteks on kuni augusti lõpuni suletud klubi Vabank ning vähemalt nädala lõpuni hoiab oma uksed kinni ka kultuuribaar Naiiv. Need kohad, mis eile ka lahti olid, sulgesid oma uksed juba keskööl.Lokaali Väike Vine omaniku Tarvi Uuseni sõnul on mõned inimesed ka peale alkholimüügi lõppu tulnud jooke ostma, kuid peale piirangu selgitamist on inimesed olnud mõistvad.""Erinevalt kevadest, kui oli määrus, et tuleb kella kümnest baar päris sulgeda, siis oldi väga üllatunud, et miks nii. Üldjuhul oleks sel kellaajal reede õhtul meil järjekord 20 inimest ja käive oleks olnud ma arvan kolm korda suurem kui täna. Aga paraku olukord on selline ja peame leppima sellega,"" rääkis ta.Ka politsei sõnul oli reedeõhtune Tartu linnapilt kahtlemata erinev tavalisest reede õhtust. Inimesed käitusid vastutustundlikult ning alkoholimüügi piirangu rikkumisi kontrollitud asutustes ei tuvastatud. Piirangu asjakohasust hinnatakse edaspidi vähemalt kord nädalas. "
err,29.12.2020 10:16,Võrkpall,https://sport.err.ee/1221805/debutant-viiber-ei-osanud-oodata-et-itaalia-esiliiga-nii-heal-tasemel-on,"Debütant Viiber: ei osanud oodata, et Itaalia esiliiga nii heal tasemel on","Cantu tabelisse punktilisa ei teeninud ja jätkab A2 sarja liigatabelis 12 võistkonna seas kümnendal positsioonil. Kuigi Lombardia klubile ennustatakse kevadeks esiliiga viimast kohta, siis Viiber ega võistkonnakaaslased selliseid ettekuulutusi ei usu ning klubi on seadnud eesmärgiks play-off'i jõudmise, vahendab Võrkpall24.ee.""Ma ei osanud oodata, et A2 liiga nii heal tasemel on. Kuna siin on ainult üks välismaalane lubatud, siis arvasin, et äkki jääb osadel tiimidel kvaliteedist puudu, aga tuleb välja, et ei jää. Ma olen väga positiivselt meelestatud selle liiga kvaliteedi suhtes,"" kiidab Viiber Itaalia esiliigat.Loe pikemalt Võrkpall24.ee portaalist. "
err,24.02.2021 21:42,Eesti,https://www.err.ee/1608121408/video-vabariigi-aastapaeva-tahistamine-eesti-eri-paigus,Video: vabariigi aastapäeva tähistamine Eesti eri paigus,"Eesti Vabariigi 103. sünnipäeva tähistamine algas Narva linnuses riigilipu heiskamise tseremooniaga juba kell 7.18. Narvas tõuseb päike kõige varem, seepärast saavad Narva elanikud Eestit sünnipäeva puhul esimesena tervitada.Tallinnas algas vabariigi aastapäeva tähistamine kell 7.30 Toopeal Kuberneri aias. Lipuheiskamise tseremoonial osales piirangute tõttu tavapärasest vähem inimesi. Kohal olid akadeemiliste ühenduste ja isamaaliste noorteorganisatsioonide liputoimkonnad.Kella 10 paiku asetasid president Kersti Kaljulaid, peaminister Kaja Kallas ja riigikogu esimees Henn Põlluaas pärjad Vabadussõja võidusamba juurde.Vabariigi aastapäeva tähistamiseks koguneti ka Tallinnas Jüriöö pargis, kus asetati pärjad Eesti Vabadussõjas langenute mälestusmärgi juurde. Westholmi gümnaasiumi õpilased lugesid ette ka iseseisvusmanifesti. Traditsiooni kohaselt süüdati pargis ka vabaduselõke.Tartus tõusis päike erinevalt varasemast pidulikust lipuheiskamisest hoopis ajaloolise toomkiriku tühjadest varemetest kostva kellamängu saatel. Alates 24. veebruarist hakkab Toomemäel kirikukellade heliinstallatsioon kajama iga päev päikesetõusu ja -loojangu ajal. Tavapärast lipu austamise üritust Tähetorni juures sel aastal ei toimunud. Ära ei jäänud siiski traditsiooniline mälestustseremoonia ja pärgade asetamine vabadussamba Kalevipoeg juures, mida korraldab Kaitseliidu Tartu malev.Saaremaal tuli sadakond inimest hommikul Vabadussõjas langenud saarlastele püstitatud ausamba juurde pärgadepaneku tseremooniale. Kaitseminister Kalle Laanet kinnitas oma sõnavõtus, et kuigi riigi sünnipäeva me saame tähistada üks kord aastas, on Eesti riik kaitstud iga päev. "
err,02.09.2020 12:00,Eesti,https://www.err.ee/1130154/terviseamet-tallinna-olukord-on-murettekitavaim,Terviseamet: Tallinna olukord on murettekitavaim,"Eestis on nakatunute arv 100 000 kohta kasvanud juba 15,7-ni, kuid enim valmistab terviseametile muret olukord Tallinnas. Kui üle Eesti on teadmata päritoluga nakatunuid umbes kümme protsenti, siis Tallinnas on selliste nakatunute osakaal suurem. Võrdluseks: Ida-Virumaal pole hetkel ühtki teadmata päritolu nakkusega inimest.Peamiselt haigestuvad pealinnas praegu 20-29-aastased inimesed ja neil on ka palju lähikontaktseid.""Oht Tallinnas puhangute tekkeks on hetkel suurem, sest lähikontaktsete arv võib olla suurem, kui me hetkel teame,"" põhjendas terviseamet peadirektori kt Mari-Anne Härma.Isolatsiooninõuet eiratakseHärma kurtis, et Tallinnas läheb terviseameti ametnikel praegu lähikontaktsete peale rohkem jõudu kui mujal.""Neid tuleb rohkem korrale kutsuda, nad ei taha väga isolatsioonireegleid järgida,"" ütles Härma, toonitades, et ka lähikontaktsed peavad püsima isolatsioonis.Seetõttu soovitab ta iseäranis Tallinna ja Harjumaa elanikel laadida alla Hoia mobiilirakendus, mis aitab tuvastada nakkusega kokkupuutumist. Härma sõnul on Hoia äpi abil juba saadud kontakti nakatunute lähikontaktsetega.Sotsiaalminister Tanel Kiik manitses, et reisilt tulles ei tohiks kiirustada pubidesse-klubidesse ega sõpradele külla, vaid püsida eneseisolatsioonis, et mõtlematu tõtakus mõnele sugulasele või sõbrale saatuslikuks ei saaks. "
err,29.10.2020 10:33,Arvamus,https://www.err.ee/1152531/kertu-moppel-sitapeadest,Kertu Moppel: sitapeadest,"Tule mulle pooleleteele vastuütleb ülekohtunemees. Sa astud sammuta pooleja tema teeb sammutagasi. Tule mulle pooleleteele vastuütleb ülekohtunemees.(A.R Moxon)California ülikooli filosoofiaprofessor Aaron James kirjutas aastal 2013 uurimuse nimega ""Sitapead"" (""Assholes""), milles ta võttis ette ""sitapea"" kui fenomeni. Ta üritas mõista, miks ei püsi osad inimesed kokkulepitud moraalinormide raamides, miks on nii keeruline neid korrale kutsuda, ja jagas sitapead nende karakteri järgi kategooriatesse.James sai oma raamatuks tõuke surfar olles. Ta pani tähele, et igas maailma rannas on mõni surfisitapea, kes käitub alati täpselt samamoodi ärritavalt. Ehk siis rikub kõiki surfarite vahel sõlmitud vaikivaid kokkuleppeid, et saada endale parimat lainet. Sealgi kehtib elementaarne viisakus, peetakse kinni tavaliselt järjekorra-printsiibist. Kes on kõige kauem oodanud, saab vinge laine peale minna.James ütleb, et tema teooria on lihtne:""Isik kvalifitseerub sitapeaks siis, kui ta omastab süstemaatiliselt teatud privileege inimestevahelistes suhetes vankumatu privilegeeritustunde pärast, mis annab talle immuunsuse kaasinimeste kaebuste suhtes.""Lihtsamalt öeldes, sitapea on isik, kes trügib järjekorras vahele, segab teiste inimeste juttu, osutab teiste inimeste puudustele, on ülitundlik näilise solvangu suhtes, kuid ei märka enda jämedat käitumist teistega.""Kuna sitapea peab end teistest paremaks, pole tema jaoks mingi probleem eirata üldtunnustatud sotsiaalseid tavasid, see on tema jaoks peaaegu nagu elustiil. Enamgi veel – ta elab sellist elu kohati enam-vähem varjamatult. Ta jääb täiesti häirimatuks ka siis, kui inimesed teda nördinult põrnitsevad või tema käitumise vastu protesteerivad. Ta on immuunne kõigi suhtes, kes teda kritiseerivad, olles üsna kindel, et tal pole erilist vajadust vastata küsimustele, kas see vabadus, mille ta endale võtab, on teistele vastuvõetav ja nende suhtes õiglane. Tegelikult tunneb ta sageli ise nördimust, kui tema käitumine vaidlustatakse.""Põhiline asi, miks on sitapead nii võimsad, on see, et nad teevad mitte-sitapea relvituks.Näiteks, oled oodanud teiste korralike inimestega tunnikese järjekorras, et saada midagi. (""Kui enamik inimesi ei nõustuks sabas ootama, muutuksid järjekorrad lihtlabasteks rüselusteks."") Oled jõudnud sihtmärgile lähedale, keegi marsib sisse, seisab sinu ette ja nõuab teenindust.Sa püüad talle viisakalt selgeks teha, et see on sinu koht. Ta vaatab sind põlastavalt ja ütleb: ""Kas siin on kuskil kirjas, et see on sinu koht?"". Ei, kirjas tõesti ei ole, aga kõik ei peagi kirjas olema. Sul on nii palju öelda, et sa oled lihtsalt vait.
										Sveta Grigorjeva: mitte ainult sitapeadest									See ei ole harjumuspärane, see on võõras ja ebaõiglane. Sa ei oska käituda. Aga ebaõigluse lained löövad su pea kohal kokku. Endalegi ootamatult tõstad hetke pärast tema peale häält, aga ta ei kuula. Kuulavad hoopis inimesed saba lõpus ja kuulab kassapidaja. Nemad ei tea, mida sitapea tegi või ütles, nemad kuulevad ainult seda, et sina hakkasid tühja koha pealt karjuma. Sa tunned ennast selle pärast järgneva päeva halvasti. ""Ma ei ole selline inimene, kes teiste peale häält tõstaks"".Sinul on piinlik, aga temal ei ole. Sest temal ei ole häbitunnet.Sitapeaga pole ka mõtet vaielda. Tihti teeme me selle vea, et eeldame, et ka teine pool peab lugu nendest moraalinormidest, millest meiegi. Neile osutamine ei tähenda talle midagi. Intelligentne sitapea teeb sellel hetkel küll näo, et jah, muidugi, ma arvestan sellega. Aga järgmise poole tunni jooksul on ta kahe uue sitaga hakkama saanud.""Kas ma pean tegema midagi enda jaoks amoraalset, et moraal taastada?""Oma käitumisega asetab ta ennast väljapoole meie kokkulepitud reegleid. Väljaspool neid on ta puutumatu. Kui me tahame teda mõjutada, siis tekib tunne, et peame selleks omaenda norme rikkuma ja see on mitte-sitapeale ülikeeruline. Siin tekibki paradoks. Kas ma pean tegema midagi enda jaoks amoraalset, et moraal taastada?Me ei saa loota, et me oleme mitte midagi tehes nii tugevad moraalsed magnetid, et tõmbame sitapea keskele tagasi. Seni kuni meie loodame, et ta tuleb tagasi poksiringi, et reeglite järgi mängida ja kohtuniku käsklusi kuulata, on tema areenilt minema jooksnud ja pool maja maha põletanud.
										Rein Raud: mustvalguse aeg									Me oleme sisenenud ajastusse, mil sitapead kütavad üksteist üles. Meediale meeldib avaldada nendest lugusid, see on intrigeeriv. Kui teadlane läheb debatisaatesse ja talle tuuakse vestluspartneriks inimene, kes usub, et Maa on lapik, siis ei ole see arvamuste tasakaalustamine. See on hullude ärakasutamine.Kes meist ei oleks viimastel aastatel sattunud vestlusesse, milles kõlab lause: ""Jah, ma olen rassist. Mis siis valesti on?"" Kõik. Absoluutselt kõik on sellega valesti.Sitapeadega tegelemine on peen mäng, see on keerukas tants. Aga kõige halvem lahendus on mitte millegi tegemine. Vaikimine ja vaatamine. Normaalsust ei saa tagasi sellega, et me viime sitapeale tordi. Ta tunneb, et ta on võitnud. Pluss saanud tasuta tordi. Miks peaks ta oma käitumist muutma?Sitapead ei karda olla valjuhäälsed. Neil ei ole piinlik, sest neil ei ole midagi kaotada, sest nemad ei hooli üldiste moraalinormide püsimisest. Nad tahavad, et kehtiksid normid, mis oleksid ainult neile kasulikud. Nad on geniaalsed leidma võimalust öelda, et neile tehti liiga.Näiteks kui temale kehtivaid õigusi hakatakse laiendama ka teistele, karjub sitapea, et see on tema õiguste rikkumine.Mida siis teha? Kõige hullem asi on jääda sitapeaga üksi. Sest siis tekib illusioon, et tal võibki olla õigus ja on ainult sinu sõna tema vastu. Et sa reageerid üle. Et näiteks olla rassist on sama okei kui olla mitte-rassist. Siis vaatame me ümberringi ja otsime teistelt tuge. Aga kui toetamise asemel tuleb etteheide: ""Vaata, et sa nüüd kuidagi ei eskaleeri!""?Ja isegi siis, kui suur osa ühiskonnast tunneb, et sitapeade sõnavõtud riivavad nende õiglustunnet, saavad sitapead teha seadusi ja korraldada rahvahääletusi ja otsustada, kui palju õigusi kellelgi on.Ja need inimesed, kelle töö on sitapäid kontrolli all hoida, ei taha neid pidurdada, sest kõik on liiga ametis vaidlemisega, kas anda sitapeadele piitsa või präänikut. Või üldse mitte midagi. Või viia veel üks tort. Või kuidas nad välja paistavad, kui nad seda teevad.Nii et meil ei jää muud üle, kui üksteise eest välja astuda. Hea uudis on see, et puhtakujulisi sitapäid on tegelikult vähe, nad on lihtsalt häälekad ja jultunud. Märkame siis ise sitapäid ja astume välja nende kaitseks, kes nende teerulli alla on jäämas.  "
err,17.02.2021 15:40,Mäesuusatamine,https://sport.err.ee/1608113419/norra-voitis-maesuusa-mm-il-voistkonnavoistluse,Norra võitis mäesuusa MM-il võistkonnavõistluse,"Thea Louise Stjernesund (Norra) sai esimesel paralleelslaalomi laskumisel jagu Estelle Alphandist (Rootsi) ja Sebastian Foss-Solevaag (Norra) oli seejärel üle Kristoffer Jakobsenist (Rootsi).Väike šanss tärkas Rootsil kolmanda sõidu järel, kus Sara Hector (Rootsi) alistas Kristina Riis-Johannesseni (Norra), kuid Fabian Wilkens Solheim (Norra) oli seejärel üle Mattias Rönngrenist (Rootsi).Lisaks mainitutele kuulus Norra koondisesse ka Kristin Lysdahl, veerandfinaalis Austriast jagu saanud Rootsi eest võistlesid veel William Hansson ja Jonna Luthman.Nii Norra kui ka Rootsi jaoks oli tegemist MM-võistluste esimese medaliga, sest eelneval alal polnud kummagi koondise mäesuusataja pjedestaalile jõudnud.Kolmanda koha duellis oli Saksamaa koondis üle tiitlikaitsjast Šveitsist (laskujad 2:2 viigis, aga Saksamaal parem koguaeg). "
err,24.06.2020 18:35,Eesti,https://www.err.ee/1105521/kalad-aitavad-saada-ulevaadet-virumaa-veekogude-olukorrast,Kalad aitavad saada ülevaadet Virumaa veekogude olukorrast,"Kord nädalas käivad spetsialistid Narva jõel mõõdistamas seirepüügil mõrdadesse sattunud kalu ning suuremad kalad saavad endale külge ankurmärgise. Kalameestel, kes on märgistatud kala püüdnud, palutakse võimaluse korral teha kalast ja märgisest foto ning edastada see Põlula kalakasvandusse. Kala tuleks lasta tagasi vette. Narva jõel uuritakse kõiki kalasid, kuid põnevusega oodatakse infot tuurade kohta, ütles Keskkonnaagentuuri projektijuht Timo Kark.""Paari aasta taguse projekti käigus asustati Narva jõkke atlandi tuura, mis 1982. aastal võeti Euroopas looduskaitse alla. Narva jõgi oli vanasti väga tuurarikas jõgi. Me loodame, et käimasoleva projekti raames, mida me siin veel umbes üheksa aastat teeme, saame ka mõne tuura kätte, see oleks väga huvitav info,"" ütles Kark.
					Vaata galeriid					
						30 pilti					
			Kalade märgistamine  Narva jõel.
			Autor/allikas
			Kristian Taro
		 Eestis on olemas suurte jõgede jälgimise süsteem. Narva jõe kalade vaatlemisega loodetakse saada vastused sellele, kas see ka toimib.""Eestis on koostatud suurte jõgede seiremetoodika. Suurteks jõgedeks loetakse Narva jõge ja Emajõge. Teooorias on see metoodika olemas, kuid praktikas pole seda metoodikat kunagi testitud. Narva jõe näitel me esimest korda testime seda seiremetoodikat.Narva jõge ei ole mõtet võrrelda Mustojaga või Vainupea jõega või isegi Loobu jõega. Ta on 70 kilomeetrit pikk, ta on lai jõgi. Ta on piirijõgi ja me teeme ka koostööd Venemaaga. Ehk esiteks annab ta vastuse, kas see metoodika toimib, ja teiseks on Eesti koos Euroopa Liitu astumisega võtnud kohustuse anda aru, millises seisukorras on meie veekogud. Ja kalastiku seisund on üks selline näitaja, mille alusel hinnata veekogude seisundit,"" rääkis Kark.Kui seni on Narva jõe kaladele pandud plastmärgised, siis suve teisest poolest hakkab kalade telemeetriline jälgimine, mille käigus kinnitatakse kaladele akustiline saatja.Keskkonnaministeeriumi juhtimisel toimuva Ida- ja Lääne-Virumaa veekogumite seisundi parandamise projekt LIFE IP CleanEST katab kokku 240 000 hektarit, hõlmates ühtekokku 574 km ulatuses vooluveekogusid ja ligi 160 000 hektarit rannikuveekogusid.2018. aasta lõpus alanud projekt kestab kümme aastat ja selle kogumaksumus on ligi 16,7 miljonit eurot. Euroopa Komisjon rahastab projekti 60 protsendi ulatuses, Eesti 40 protsendiline omaosalus rahastatakse SA KIK ja riigieelarve kaudu. 
					Vaata galeriid					
						19 pilti					
			Ajakirjanikega Narva jõel kalade seiret tegemas.
			Autor/allikas
			Timo Kark/Keskkonnaagentuur
		  "
err,28.11.2020 12:57,Eesti,https://www.err.ee/1177987/veerand-isamaa-fraktsioonist-taunib-sotsiaalmeedias-abielureferendumit,Veerand Isamaa fraktsioonist taunib sotsiaalmeedias abielureferendumit,"Kõigi kolme rahvasaadiku profiilipildile on lisatud sinisel taustal kiri ""Isamaalasena ütlen abielureferendumile EI"".Kiisler lisas märke oma profiilile juba 13. novembril, kuid Saaremäe ja Ladõnskaja-Kubits tegid seda laupäeval.Ladõnskaja-Kubits ütles ERR-ile, et nad arutasid Saaremäega eelnevalt profiilipildi uuendamise läbi.Ta lisas, et on ka Kiisleriga abielureferendumi teemal korduvalt rääkinud.""Oleme suhelnud sel teemal juba pikki nädalaid, kuna ei ole erakonna sees oma vaadetest saladust teinud. Erinevad seisukohad on Isamaa tugevus. Meil ei käi asjad nii, et inimestele antakse paber lauale, kuidas käituda. See võib olla hetkeks valus, aga kui oleme kokku leppinud, et elame demokraatlikus riigis ja Isamaa on kahtlemata demokraatlik erakond, siis kuidas teisiti töötada,"" sõnas Ladõnsjaka-Kubits.Seda, kas ka teised Isamaa fraktsiooni liikmed plaanivad sotsiaalmeedias liikumisega ühineda, rahvasaadik ei teadnud.""Leian, et iga kolleeg vastutab oma sõnade ja tegude eest ise ning siinkohal spekuleerima ei hakkaks,"" lisas ta.Nädala alguses hääletas riigikogu põhiseaduskomisjon päevakorrast maha abielureferendumi eelnõu. Siim Kiisler hääletas opositsiooni ettepaneku poolt referendumi eelnõu päevakorrast välja jätta.Kolmapäeval vahetas Isamaa aga Kiisleri põhiseaduskomisjonis Heiki Hepneri vastu välja.Isamaa fraktsioonis on riigikogus kokku 12 liiget.Facebooki profiilipildi uuenduse on loonud Parempoolsete Facebooki lehekülg.Reinsalu: ärge laske end heidutada referendumi vastaste pooltVälisministrist Isamaa liige Urmas Reinsalu teatas sotsiaalmeedias, et tema ütleb ""küll referendumil ja referendumile selgelt ja ausalt jah"".""Ütlen kõigile mõttekaaslastele ja kõhklejatele, et ärgem laskem ennast heidutada kriitikast referendumi ideoloogiliste vastaste poolt,"" kirjutas Reinsalu. "
err,10.10.2020 10:23,Autoralli,https://sport.err.ee/1145402/video-rovanpera-tegi-paeva-alguses-karmi-avarii,VIDEO | Rovanperä tegi päeva alguses karmi avarii,"Reedel tehniliste probleemidega maadelnud ja päeva alles üheksandalt kohalt alustanud Rovanperä tabas laupäevasel teisel katsel suurel kiirusel sõites masina vasaku tagumise osaga puud, poolpiruett keerutas ta vastu teist puud ka parema küljega. Tema Toyota kaotas avariis mõlemad tagumised rattad. Crash de RovanperaL'arbre et l'équipage sont Ok #WRC #RallyItaliaSardegna pic.twitter.com/7y50ioy5oT
— Burgrid⑦ (@Burgrid7) October 10, 2020Rovanperä ja kaardilugeja Jonne Halttunen pääsesid avariist küll vigastusteta, kuid meeste Toyota jäi teele halvasti ette ja esimesena said seda oma silmaga näha nende järel kolmandana teele läinud Ott Tänak - Martin Järveoja.""Rovanperä seisab väga halvas kohas - ta on keset teed! See on väga kiire lõik ja see masin tuleb rajalt eemaldada,"" ütles katsevõidu võtnud Sordo. Kolmas Hyundai sõitja Thierry Neuville sõnas katse finišis, et aeglustas enne avariipaika liiga palju ja kaotas seetõttu sekundeid. ???? @KalleRovanpera / @JonneHalttunen have hit a tree and are stopped ????Both are out of their @TGR_WRC Yaris ✅#WRC #RallyItaly ???????? pic.twitter.com/c1EyjbM2dY
— dirtfishrally (@DirtFishRally) October 10, 2020 "
err,23.09.2020 22:33,Jalgpall,https://sport.err.ee/1138535/flora-loodab-eurokohtumiseks-parandada-palliga-mangimist,Flora loodab eurokohtumiseks parandada palliga mängimist,"Flora pole Floriana mängu eel midagi tavapärasest teistmoodi teinud. ""Nagu iga nädal. Analüüsime mängu, analüüsime vastast, teeme omad järeldused ja rõhume enda mängule,"" ütles Flora ründaja Rauno Sappinen.Möödunudnädalane Reykjaviki mäng küll võideti, aga tõi esile ka mõned kitsaskohad, mida peatreener kindlasti parandada sooviks. ""Parandada natuke meie palliga mängu, võib-olla võrreldes eelmise mänguga ja proovida süstida enesekindlust ja julgust meeskonda,"" lausus juhendaja Jürgen Henn.Floriana on küll tillukese saareriigi Malta meeskond, kuid Henni sõnul neid alahinnata ei saa, tegemist on tugeva tiimiga. ""Suhteliselt jõuline liiga, jõuline meeskond, mängivad päris agressiivselt... samas, kohati suudavad ka päris tehnilised olla.""Penalteid on Flora meeskond igatahes harjutanud. ""On ka tõetera selles lauses sees, et trennis sa võid ju lüüa, trennis tuli mõnel mehel hästi, mõnel mehel mitte nii hästi välja,"" lausus Sappinen. ""Aga kõige tähtsam on ikkagi see, kuidas neid suudetakse mängus lüüa, pinge all.""Flora - Floriana mängust teeb näeb neljapäeval alates kell 19.55 ETV2 ja ERR-i spordiportaali vahendusel.  "
err,10.09.2020 14:36,Teater,https://kultuur.err.ee/1133221/karin-allik-vahefinis-1-draama-tegi-noorusliku-stardi,Karin Allik. Vahefiniš 1: Draama tegi noorusliku stardi,"Draama 2020 toimub kõigi olude kiuste. Olgugi et küsimärgi alt on kuude jooksul läbi käinud nii saalide väljamüümine kui ka üldse kogu ürituse toimumine, läks festival teisipäeva pärastlõunal heitumatu hooga lahti. Eks teisiti ole nii mõndagi: pole festivaliraamatut ega -voldikuid, pole võimalust end väljamüüdud etendustele trepi peale istuma nihverdada – saalid mahutavad nüüd täpselt nii palju, kui toole jätkub. Alles on aga vaheldusrikas valik Eesti teatrit ja ambitsioon teha head festivali.Festivali teemavalik kujunes tagantjärele küll paradoksaalseks. Küllap ei osanud keegi Draama korraldajatest ette näha, et küllakutsele keskenduv festival leiab aset olukorras, kus teatreid võib veel külla kutsuda, aga sõprade-sugulastega tasub ettevaatlik olla.Elise Metsanurga lavastatud avaaktsioon suutis kaks küllatuleku poolust siiski kokku viia. Värsketest Tartu näitlejatest koosnev ""poistebänd"" ühendas oma etteastes nimelt külalistega seostuva elevuse ja ärevuse uudse valvsusega. Laskmata elevatel emotsioonidel üle pea kasvada, kõlas Raekoja platsil hädavajalik mõistuse hääl. Lühidalt ja löövalt.Paar tundi hiljem esimesele etendusele jõudes kõlas too hääl juba praktilisemas vormis, täpsemalt palves registreerida enda festivalikülastus Draama kodulehel, juhuks kui keegi publikust peaks hiljem koroonadiagnoosi saama. Etenduste sarikülastajana tõmbasin oma maski siis veel pingule ja valmistusin sukelduma ""Värskesse kraami Viljandist"".
										Karin Allik. Finiš: Draama ületas lõpujoone vanaduses									Tõelist sukeldumist ometi ei toimunudki. Viljandlaste kaksiketteaste esimene pool ""raska/unt/unt/raska"" (autorid Anumai Raska ja Katariina Unt) algas ilma ühegi tseremoniaalsuseta, ilma ühegi märgita ruumi lõhestumisest fiktsionaalseks ja reaalseks. Üheks hetkeks oli askeldamine laval kestnud piisavalt kaua, oletamaks, et küllap ongi see kõik juba etendus olnud, ning tõmbamaks vähemalt isekeskis selgust loovaid piire. Konventsionaalsed piirid jäid tegijatel tõmbamata tahtlikult, eesmärgiga pelgalt kujundada ruumisviibijate ühist aega ja vaid fragmenti elu peatumatust voolust.Ka kaksiketenduse teine pool ""A Place Called Unknown"" (Johhanna Anett Toomel) jätkas omamoodi voolaval lainel, ent vahetas reaalelu esteetika nüüd abstraktse unenäolisuse vastu, luues jälle nähtavamaid piire. Nagu ""Värske kraami"" järel toimunud vestluse käigus ilmsiks tuli, oli igatahes tegu märgiliste ülesastumistega. Kui esmaspäeva õhtul oli Jarmo Reha elektron.live platvormil korraldanud Eesti teatrile matused, siis äratasid selle päev hiljem ellu just noored, nii Tartu kui Viljandi värske veri.Niisuguses valguses vaadatuna sattus Draama teist päeva alustama täpselt õige lavastus: ZUGA Ühendatud Tantsijate kogupereteos ""2+2=22"", mis tõi värsket verd hoopis publikusse. Nähtud etendusel domineerisid publikus küll täiskasvanud, ent vahetutes reaktsioonides ikka laste hääled. Põhjust kilgata ja kihistada andsid ZUGAlased ju piisavalt, kui viie tooli ja suure riidega vaatemängu korraldasid.Fantaasiast puudu ei tulnud. Tool kui kujunduselement ei kõla teatris eriti originaalselt, kuid ZUGA võttis tema taaga mängu ning keeras tunni ajaga lausa pea peale. Rangust ja reegleid kiirgavast mööblitükist sai nõnda tööriist lõputute fantaasiaviljade elustamiseks.Ebatavaliste lahendustega lõpetas festivalipäeva ka Kristina Normani ""Kergem kui naine"" (""Lighter Than Woman""). Normani teost iseloomustas äärmine hübriidsus, kus dokumentaalfilm põimus teatriga, kujutav kunst poolakadeemilise loenguga ja poeesia eluga. Arvestades, et lavastuse läbivaks kujundiks sai gravitatsioon ja sellega kaasnev raskus, paistis tulemus haruldaselt õhuline ja õrn. Normani enese lavaline kohalolu kujunes seejuures määravaks, püsides vaba kõikvõimalikust teesklusest. "
err,19.03.2021 16:28,Freestyle suusatamine,https://sport.err.ee/1608148879/henry-sildaru-krooniti-rennisoidus-juunioride-maailmameistriks,Henry Sildaru krooniti rennisõidus juunioride maailmameistriks,"Esimese laskumise järel 76 punktiga Hun Seung Lee järel teine olnud Sildaru teenis teise katse eest 89,25 punkti ja kerkis kindlaks liidriks. Lõuna-Korea freestyle-suusataja ei suutnud viimasel laskumisel oma tulemust parandada ja nii võitis Sildaru MM-tiitli, oma kolmandal laskumisel sai juba meistrina rajale läinud eestlane 91,25 silma.Juunioride MM-i rennisõidu finaali tulemused:1. Henry Sildaru (Eesti) 91,25 punkti2. Lee Seung Hun (Lõuna-Korea) 83,753. Fjodor Muralev (Venemaa) 78,754. Silvan Borra (Šveits) 66,255. Fadri Rhyner (Šveits) 63,506. Maksim Serov (Venemaa) 62,25Sildaru oli finaalis osalenud seitsmest sportlasest noorim. Eestlane oli parim ka neljapäevases kvalifikatsioonis, kogudes siis 82,5 punkti.Henry Sildaru õde Kelly tuli rennisõidus juunioride maailmameistriks nii 2017. kui 2018. aastal. "
err,18.03.2021 18:53,Majandus,https://www.err.ee/1608147016/narva-raudteejaamas-on-lisarongide-vastu-votmiseks-liiga-vahe-ruumi,Narva raudteejaamas on lisarongide vastu võtmiseks liiga vähe ruumi,"Praegu on rahvusvaheline rongliiklus pausil, kuid kui Moskva rongid hakkavad taas sõitma ning riik paneb Tallinna ja Narva liinile lisarongid, vahendas ""Aktuaalne kaamera"".Sellisel juhul tekib olukord, kus suurema nõudlusega ajal saabuksid Tallinna ja Moskva rongid ühel ajal. See aga muudaks keeruliseks passi- ja tollikontrolli.""Näete, milline see territoorium tegelikult oma väiksuselt on, et ta on küll pikk aga ta on kitsas ja kaks rongi siia niimoodi ära mahutada, et mõlemad valdkonnad oleks rahul, on tegelikult päris raske,"" rääkis Narva piiripunkti juht Üllar Kustala.Majandusministeerium ootab probleemi lahendamiseks ettepanekuid siseministeeriumilt. Piirivalve leiab, et Narva raudteejaama tuleks laiendada ning Elroni rongid peaks saama uue perrooni.""Et inimesed saaksid Narva kesklinnast nii rongile, bussile, kui mis iganes kohta suunduda, siis tegelikult siia raudteejaama territooriumile, siia jaama vastu, kus olid endised remonditöökojad, teha uus perroon oleks minu arust kõige mõistlikum,"" sõnas Kustala. "
err,24.07.2020 14:08,menu,https://menu.err.ee/1116653/kuulus-kass-gli-tohib-hagia-sophias-elada-ka-nuud-mil-hoone-on-moseeks-muudetud,"Kuulus kass Gli tohib Hagia Sophias elada ka nüüd, mil hoone on mošeeks muudetud","Lisaks Glile on Türgi presidendi Tayyip Erdogani pressiesindaja sõnul mošees oodatud ka teised kassid, kes varem katedraali külastasid, kirjutab Reuters.Gli on neist kassidest aga kõige kuulsam. Kass on Hagia Sophias elanud juba aastaid ja 2009. aastal paitas teda ka näiteks USA president Barack Obama.Fänne on kassil aga üle kogu maailma. Neli aastat tagasi tegi Umut Bahceci kassile Instagrami konto, kus on nüüdseks üle 52 000 jälgija. Bahceci sõnul saab Gli Instagramis tihti sõnumeid, kus fännid kirjutavad, et nad teda Istanbuli külastama tulevad.Gli Instagrami kontolt leiab kassist igasugu pilte, millest mitmed on ka fännidega koos tehtud. "
err,12.02.2021 18:35,Korvpall,https://sport.err.ee/1608107911/vtb-15-punktiga-juhtinud-kalev-cramo-kaotas-permile-suureskooriliselt,VTB: 15 punktiga juhtinud Kalev/Cramo kaotas Permile suureskooriliselt,"Tasavägiste avaminutite järel haaras ohjad enda kätte Kalev/Cramo, kes juhtis esimese veerandi lõpuks 26:18 ning poolajale minnes 47:32. Kolmandal veerandil hakkas 15-punktiline eduseis kiirelt sulama ning otsustava neljandiku eel oli Parma juhtima asunud 61:53. Kalev/Cramo ei leidnud mängurütmi ka viimasel veerandil ning vahe kärises vahepeal suisa 17 punktile. Lõpuvile ajal oli tablool skooriks 85:72 Parma kasuks.Kalev/Cramo parim oli üleplatsimehena 25 punkti visanud Marcus Keene, kes võttis lisaks kaks lauapalli. Kregor Hermet toetas meeskonda 11 silmaga. Võitjate parim oli 24 punkti korvi visanud Adas Juskevicius.Kalev/Cramo järgmine VTB Ühisliiga kohtumine toimub 1. märtsil, kui külla sõidetakse Astana meeskonnale. "
err,01.09.2020 15:35,Raadiouudised,https://www.err.ee/1129893/pollumajandus-ja-toiduametit-asub-juhtima-pikaaegne-kuusalu-vallavanem-urmas-kirtsi,Põllumajandus- ja toiduametit asub juhtima pikaaegne Kuusalu vallavanem Urmas Kirtsi,"Ta juhib tähelepanu, et võrreldes seniste ametitega peaks ühendasutus tootjaid võrdsemalt kohtlema. Madis Hindre räägib lähemalt. "
err,09.10.2020 05:00,Välismaa,https://www.err.ee/1144982/mali-opositsioonijuht-ja-prantslannast-pantvang-paasesid-vabaks,Mali opositsioonijuht ja prantslannast pantvang pääsesid vabaks,"Prantsuse president Emmanuel Macron väljendas kergendust riigi viimase pantvangi vabastamise üle ja kinnitas Prantsusmaa jätkuvat toetust Malile selle võitluses islamiäärmusluse vastu. Mali presidendi kantselei teatas sotsiaalmeedias, et 75-aastane prantslanna Sophie Petronin ja 70-aastane Soumaila Cisse, kes olid väidetavalt vangis terrorivõrgustikuga Al-Qaeda seotud rühmituse käes, on teel pealinna Bamakosse.Spekulatsioonid nende vabastamise üle hakkasid ringlema nädalavahetusel, kui Mali võimud olid vabastanud sada arvatavat või süüdi mõistetud pühasõdalast. Cisse oli pantvangi võetud märtsis.Ootamatu arenguna teatas peaministri büroo ka Itaalia kodaniku Nicola Chiacchio ja Pier Luigi Maccalli vabastamisest. Petronini võtsid relvastatud isikud kinni 2016. aasta 24. detsembril Mali põhjaosas Gao linnas, kus ta töötas lastele suunatud heategevusorganistatsioonis. Ta oli viimane Prantsuse kodanik maailmas, kes pantvangis viibis. 70-aastane endine opositsioonijuht ja kolmekordne presidendikandidaat Cissé rööviti 25. märtsil, kui ta oli parlamendivalimiste eel tegemas kampaaniat oma kodupiirkonnas Niafounkes. Mali valitsus ei avalikustanud neljapäeval pantvangide vabastamise asjaolusid ega täpsustanud ei Petronini ega Cisse tervislikku seisundit. Praegu on Malis võimul üleminekuvalitsus, mis sai ametisse pärast seda, kui sõjaväehunta tagandas augustis president Ibrahim Boubacar Keita. Cisse  röövimine oli üks Keita-vastaseid proteste põhjustanud asjaolu, sest endisele presidendile heideti ette suutmatust islamimässulistega toime tulla.  Malis on 2012. aastast tapetud tuhandeid sõdureid ja tsiviilisikuid džihadistide ülestõusu käigus, mis puhkes riigi põhjaosas ning levis seejärel riigi keskossa ja üle piiri Nigerisse ja Burkina Fasosse.  "
err,30.07.2020 21:28,Võrkpalli Eesti koondis,https://sport.err.ee/1119078/kristiine-miilen-mul-oli-vaja-et-keegi-mind-natuke-napistaks,"Kristiine Miilen: mul oli vaja, et keegi mind natuke näpistaks","Seejuures jäi Eesti esmalt 0:2 kaotusseisu. ""Ma ei teagi, kuidas see pööre mängu tuli. Tegime vahetused, aga samas ei olnud meil kõik põhimängijad platsil,"" rääkis Kristiine Miilen peale kohtumist. ""Mul on väga hea meel näiteks Kadi Kullerkannu üle. Ta näitas tõesti, et kui Kertul (Laak - toim) on halb päev, siis on alati keegi, kes vahetusest saab tulla. Kõik olid täna väga tublid tüdrukud.""Võrkpallikoondis peab kontrollkohtumisi uue juhendaja Lorenzo Micelli käe all. Mida ta kolmapäevase napi kaotuse järel naiskonnale uue mängu eel ütles? ""Ta midagi uut ei rääkinud võrreldes eilsega. Peame võitlema ja mõnel tüdrukul oli eile veel ka individuaalne kohtumine. Vaatasime videot ja ta ütles, et ta ei lähe väga detailidesse, kuna seal oli nii palju asju, mida peaks parandama,"" jätkas Miilen. ""Ta ütles, et kui need asjad saaks paika, mida oleme terve suve teinud, siis me peaksime võitma selle mängu.""Miilen tunnistab, et tundis end kolmapäevaga võrreldes paremini. ""Eile polnud mul enesekindlust, tegin palju vigu. Mul oli vaja, et keegi natuke näpistaks mind. Meil oli selline jutuajamine, et kui ma täna lähen mängu, siis tuleb julgelt panema minna ja see tuli välja,"" ütles Miilen.Kokku mängitakse Soome koondisega kolm kontrollkohtumist. Järgmisena minnakse vastamisi reedel. 4.-6. augustini kohtutakse Läti koondisega samuti Paides. "
err,06.04.2021 14:54,Teaduselu,https://novaator.err.ee/1608167449/uuring-eesti-teadus-on-vordoiguslikkusest-kaugel,Uuring: Eesti teadus on võrdõiguslikkusest kaugel,"Uuringu eesmärk oli välja selgitada, milline on soolise võrdõiguslikkuse olukord Eesti teadusmaastikul ning millised tegurid mõjutavad eriala- ning akadeemilise karjääri valikut ja selle arengut riiklikes teadusasutustes: kuues avalik-õiguslikus ülikoolis ning seitsmes teadus- ja arendusasutuses. Uuringu tegemiseks kasutati asutuste personaliandmeid ja Eesti Teadusinfosüsteemi andmebaasi, lisaks viidi läbi individuaal- ja fookusgrupi intervjuud neljas sihtrühmas, analüüsiti teemakohast teaduskirjandust ja dokumente.Luubi alla võeti näiteks töösuhted asutuste ja ametikohtade lõikes, nais- ja meesoost teadlaste publitseerimine, projektides osalemine, mobiilsus ja palgalõhe. Uuriti ka põhjuseid, mis ebavõrdsust tekitavad.""Endiselt kehtib reegel: mida madalam ametiaste, seda suurem naiste osakaal.""Ehkki naisi ja mehi on avaliku sektori teaduses pea võrdselt, on nad nii teadusvaldkondade kui ka ametikohtade vahel jaotunud väga ebaühtlaselt. Näiteks oli 2020. aastal naisi professorite hulgas vaid 24 protsenti, õpetajate ja assistentide hulgas aga üle 70 protsendi.Endiselt kehtib reegel: mida madalam ametiaste, seda suurem naiste osakaal. Selle põhjuseid nähakse erinevalt, kuid domineerib mõtteviis, et kui tingimused kõigile on võrdsed, on ka võimalus tippu jõuda võrdne, sõltumata soost.Uuringust selgus, et üheks suuremaks akadeemilise karjääri arengut pärssivaks teguriks on karjäärikatkestused, mis mõjutavad enim naisi – 2019. aastal moodustasid naised lapsehoolduspuhkusel viibinud teadustöötajatest 93 protsenti.
										Christian Veske: mehedki peaksid seisma soolise võrdõiguslikkuse eest									Pere loomise tõttu eemal oldud aeg, aga ka hilisemad perekondlikud kohustused, mis on kipuvad olema pigem naiste õlul, on akadeemilise karjääri tegemisel takistuseks. Tekkinud ""akadeemilist lünka"" on keeruline täita.""Kuigi formaalsed nõuded on kõigile võrdsed, ei tähenda see reaalsuses alati, et võimalused oleksid võrdsed,"" tõi RAKE projektijuht-analüütik Helen Urmann tulemusi kommenteerides välja. ""Nõuete ühetaolisus pimestab – kriteeriumite võrdsus maskeerib süsteemi kitsaskohad ning tõstab ebavõrdsuse põhilise taustpõhjendusena esile isiklikud valikud. See omakorda pärsib probleemide tajumist ja murettekitavate olukordade üle arutlemist töökollektiivides, tekib enesetsensuur,"" lisas ta.Urmanni sõnul peaks võrdsete võimaluste tagamiseks suunata tähelepanu akadeemilise kogukonna eriilmelisusele ka inimeste karjäärirada kujundavate mõjurite kontekstis. See omakorda aitaks teadustalente toetada ning tagada vajalik järelkasv.""Kuigi formaalsed nõuded on kõigile võrdsed, ei tähenda see reaalsuses alati, et võimalused oleksid võrdsed.""Lisaks laiemale töösuhete ja -käitumise analüüsile antakse uuringus ülevaade ka kõikide Eesti avalik-õiguslike ülikoolide ja teiste riiklike teadus- ja arendusasutuste soolisest tasakaalust nii otsustuskogudes kui ametikohtade kaupa.Autorid loodavad, et uuringust võib olla abi teadusasutustel, kes pole veel jõudnud soolise võrdõiguslikkuse kava luua. Alates järgmisest aastast on see kohustuslik kõigile, kes soovivad maailma suurima teadusrahastuse programmist ""Euroopa horisont"" osa saada. Seda programmi koordineerib Euroopa Komisjon.Uuringu täistekstiga saab tutvuda Eesti Teadusagentuuri veebis. "
err,17.11.2020 08:01,Jalgrattasport,https://sport.err.ee/1159834/israel-start-up-nation-voib-minna-tourile-kahe-liidriga,Israel Start-Up Nation võib minna Tourile kahe liidriga,"Loomulikult on viiendat Touri võitu jahtiv Froome meeskonna liider, kuid Vuelta neljandana lõpetanud Martin lisab taktikalisi võimalusi ja kindlustab varuvariandi, vahendab Marathon100.com.""Mõned tiimid on Touril käinud kolme liidriga ja seetõttu ei ole halb omada vähemalt kaht potentsiaalset ratturit, kes on suutelised esikolmikusse sõitma. See on hea taktika,"" selgitas Carlström.Froome ei ole pärast 2019. aasta Criterium du Dauphinel toimunud karmi kukkumist õiget hoogu veel leidnud. Vueltal tegutses praegu Ineos Grenadiersi vormi kandev Froome Richard Carapazi abilisena. Kas Froome suudab oma endiste aegade taseme taastada?""Usun, et kui oled korra olnud kindlal tasemel, siis see lihtsalt ei kao ära. See võib võtta teatud aja, kuid see on ratturi sisemuses olemas. Kukkumine oli väga raske ja mootori taaskäivitamine võtab tavapärasest kauem aega. Meeldiv oli näha Froome'i arengut Vueltal ning näis, kuidas asjad talvel sujuvad ja kui palju tugevamaks ta saab. Usun, et Froome on õigel teel. Olen alati öelnud, et vanus on lihtsalt number ning motiveerituna ja füüsiliselt vormis olles ei ole probleem 40-aastasena võidu sõita,"" rääkis Carlström.Carlström lisas, et kuigi Israel Start-Up Nation ei ole üheski elemendis tugevaim meeskond, suudetakse erinevat tüüpi võidusõitudel konkurentsi pakkuda. "
err,30.11.2020 12:25,Tervis,https://novaator.err.ee/1189933/vereproov-voib-anda-aimu-haiglasse-joudnud-koroonahaige-saatusest,Vereproov võib anda aimu haiglasse jõudnud koroonahaige saatusest,"Eestis on uurinud Covid-19 raskelt või kergelt põdenud inimeste verd koos oma kolleegidega Tartu Ülikooli molekulaarimmunoloogia professor Pärt Peterson. Töörühm keskendus signaalmolekulidele, mida kasutavad omavahel suhtlemiseks inimeses ringlevad immuunrakud. ""Neid on hästi palju erinevaid ja neil kõigil on oma tähendus. Immuunrakud saavad neid erinevaid signaale ja käituvad selle järgi. Vahepeal lähevad asjad väga käest ära, nagu Covidi korral,"" selgitas professor saates ""Labor"".Tehnoloogia arengu tõttu on võimalik mõõta ja analüüsida samu signaale suurel arvul ka inimestel. ""Tuli välja, et mõned sellised signaalid, mis on seotud väga tugevalt põletikureaktsiooniga, need on hästi kõrgel. Kõrged just haigust raskelt põdevates Covid-patsientide, intensiivravipalatis olijates olid need lausa erakordselt kõrged. Tuvastasime selle käigus mõned signaalmolekulid, mis käivad selle haiguse raskusastmega kaasas. Selle põhjal on võimalik esmalt anda hinnang, mis seal inimese sees toimub,"" sõnas Peterson.Teisalt on võimalik ka uurida, kas ja milliseid neist signaalidest saaks kasutada haiguse ravimiseks. Mõningaid vastavaid uuringuid on tehtud juba USA-s ja mitmetes teistes riikides. Uuringute põhjal on üks taoline paljutõotav molekul interleukiin-6. ""Nagu Covidi puhul sageli, on tulemusi erinevaid. Tõenäoliselt sõltub see väga palju sellest, mis hetkel raviga algust tehakse. Haiguse kulg on väga dünaamiline ja muutub päevade jooksul,"" tõdes professor. Oma uuringus nägi Peterson, et eriti tugev on immuunsüsteemi reaktsioon esimese 2–3 päeval pärast haiglasse sattumist. Sisuliselt saaks osade signaalide blokeerimisega vältida kopsudes liigse põletiku teket. ""Covidi puhul tekib raske haiguse korral kopsus n-ö signaalmolekulide torm, mis on mõneti kaose moodi olukord. Organism seda enam ise ei kontrolli. [...] Kui immuunrakke läheb korraga kopsu sedavõrd palju, siis nad sisuliselt ummistavad kopsu, tekivad trombid ja paistetus,"" märkis Peterson. Samuti muutuvad läbilaskvaks veresoonte seinad, tekib palju vedelikku ja see omakord takistab hingamist.Kui signaalmolekulide blokeerimiseks sobilike ravimite leidmine võtab veel aega, siis diagnostikaks saaks kasutada signaalmolekule juba varem. ""Mõned tööd on jõudnud juba sellisele tulemusele, et interleukiin-6 tase esimesel haiglasse sattumise päeva on tegelikult päris hea näitaja selle kohta, kuidas see haigus hakkab kulgema. [...] Kui see on kohe alguses juba väga kõrge, siis ennustus on haige jaoks halb. Tema risk sattuda edasi intensiivi ja jääda kauaks seda haigust väga raskelt põdema on suurem,"" märkis Pärt Peterson.Siiski rõhutas professor seejuures, et tulemusi on vaja veel täiendavalt eri töörühmade poolt kinnitada. "
err,26.11.2020 20:12,ETV uudised,https://www.err.ee/1167265/viipekeelsed-uudised,Viipekeelsed uudised,
err,19.06.2020 09:50,Raadiouudised,https://www.err.ee/1104159/erakondade-reitingud-jaid-kuu-loikes-samaks,Erakondade reitingud jäid kuu lõikes samaks,Kai Vare 
err,07.07.2020 12:39,Inimesed,https://menu.err.ee/1110085/suri-kantrimuusik-charlie-daniels,Suri kantrimuusik Charlie Daniels,"Daniels suri Nashville'i haiglas ajusisese verejooksu ehk hemorraagilise insuldi tõttu, kirjutab BBC.Danielsi üks kuulsamaid lugusid on ""The Devil Went Down to Georgia"", mille eest ta võitis 1979. aastal ka Grammy auhinna. Lisaks oli Daniels tuntud oma viiuli mängimise oskuse poolest.Muusiku karjäär sai alguse 1967. aastal ja peagi mängis ta muusikat nii Bob Dylani, Leonard Coheni kui ka Ringo Starri lugudele.2016. aastal sai Danielsist ka Country Music Hall of Fame'i liige. "
err,27.10.2020 11:46,Korvpall,https://sport.err.ee/1151845/nelja-eesti-korvpalluri-jaoks-on-itaalia-karikamangud-labi,Nelja Eesti korvpalluri jaoks on Itaalia karikamängud läbi,"Hugo Erkmaa koduklubi Trapani alistas esiliiga turniiri viimases voorus külla sõitnud Cento Benedetto XIV meeskonna 71:64, ent kogus alagrupis kaks võitu ja ühe kaotuse, millest edasipääsuks ei piisanud, kirjutab Korvpall24.ee.Serie A2 turniiri veerandfinaali ukse taha jäi ka Arnold Miti koduklubi Chieti Basket, kes kaotas viimases voorus võõrsil 76:79 Ravenna Basketile. Turniiri ainsasse kolmeliikmelisse alagruppi kuulunud Chieti kaotas mõlemad peetud kohtumised.Serie B turniiril tegi hea esituse Kaspar Kitsing, kes aitas Ragusa Virtuse võõrsil 72:60 võiduni Torrenova korvpalliklubi üle. Edasipääsuta jäänud Ragusa jaoks oli see esimeseks võiduks kahe kaotuse kõrval.Alagrupiturniiriga piirdus tugevuselt kolmanda liiga turniiril ka Kirill Koršunovi koduklubi Cremona JuVi, kes jäi viimases voorus kodus 66:77 alla Ozzano NFB-le. Cremona kogus oma alagrupis ühe võidu ja kaks kaotust.Loe rohkem portaalist Korvpall24.ee. "
err,08.01.2021 12:35,Raadiouudised,https://www.err.ee/1232569/riigikogu-juhatus-arutab-pohiseaduskomisjonist-tulnud-proteste-teisipaeval,Riigikogu juhatus arutab põhiseaduskomisjonist tulnud proteste teisipäeval,Seoses põhiseaduskomisjonis tekkinud vaidlustega eelnõu muudatusettepanekute tutvustamisel on riigikogu juhatusele laekunud mitmeid proteste. Jätkab Uku Toom. 
err,04.06.2020 17:53,Majandus,https://www.err.ee/1098573/swedbanki-kaks-endist-tootajat-said-kahtlustuse-rahapesus,Swedbanki kaks endist töötajat said kahtlustuse rahapesus,"Riigiprokurör Sigrid Nurme sõnul on tegemist esialgse kahtlustusega, mis võib menetluse jooksul muutuda. ""Kriminaalmenetluse eesmärk on tuvastada isikud, kelle teadmisel ja kaasabil liikus läbi Eesti finantssüsteemi kuritegudest saadud raha ning selle eesmärgi nimel tehakse iga päev tööd,"" ütles Nurm Delfi Ärilehele.Prokurör ütles, et mõlema inimese juures teostati ka läbiotsimised.Kahtlustatavad vastutasid rahapesukahtlusega tehingute toimumise ajal rahapesureeglite täitmise eest. Kahtlustus on esitatud 2012.-2016. aastal toime pandud tegude eest.Swedbanki kommunikatsioonijuht vastas Ärilehe päringule, et pank ei ole pädev uurimisega seonduvat kommenteerima.Mullu juulis algatasid Swedbanki suhtes nii riigiprokuratuur kui ka keskkriminaalpolitsei kriminaalmenetluse, et uurida aastail 2011-2017 toime pandud võimalikku rahapesu ning võimalikku valeandmete esitamist finantsjärelevalveasutustele.Swedbank sattus rahapesuskandaali möödunud aasta alguses, kui Rootsi meedia paljastas, et panga Eesti harust liikus aastatel 2008-2017 läbi kuni 135 miljardit eurot kahtlase päritoluga raha. "
err,18.09.2020 14:13,Korvpalli Eesti koondis,https://sport.err.ee/1136893/fiba-otsustas-kaks-jargmist-koondiseakent-mangida-mullides,"FIBA otsustas kaks järgmist koondiseakent mängida ""mullides""","Sarnaselt USA profiliigale NBA, kus toodi Floridas asuvasse ""mulli"" 22 tiimi kokku ja jätkati selliselt pooleli jäänud 2019/20 hooaega, soovib FIBA ära mängida järgmised kaks valikmängude akent, kirjutab Korvpall24.ee.Tiimid mitte ei mängiks kodus ja võõrsil kohtumisi, vaid ühte linna koondataks 4-8 koondist (üks või kaks alagruppi), kes mängiksid omavahel kõik planeeritud matšid ära. Seda kõike kontrollitud keskkonnas, kus igapäevaselt toimuksid koroonatestid.Mullide asukohad pole veel valitud ning selle info annab FIBA teada kunagi hiljem.Eesti korvpallikoondis kohtub novembri aknas Venemaa ja Põhja-Makedooniaga ning veebruaris mängitakse Itaalia ja Venemaaga. "
err,19.01.2021 10:29,Korvpall,https://sport.err.ee/1608078211/jarvelaineni-koduklubi-tousis-eestlase-resultatiivse-mangu-toel-liidriks,Järveläineni koduklubi tõusis eestlase resultatiivse mängu toel liidriks,"Reedel sai Grindavik 119:105 jagu Akureyri Thorist, kaks päeva hiljem oldi 94:92 paremad Thorlakshöfni Thorist, vahendab Korvpall24.ee.Esimeses mängus viibis Järveläinen väljakul 22 ja pool minutit, mille jooksul viskas 20 punkti, noppis meeskonna parimana kaheksa lauapalli ja jagas neli korvisöötu.Teises kohtumises oli Järveläinen 19 punktiga oma meeskonna resultatiivseim. Pea 38 minutit väljakul viibinud 30-aastase eestlase kontosse kogunes lisaks punktidele ka kuus lauapalli ja üks tulemuslik sööt. "
err,11.08.2020 05:17,Majandus,https://www.err.ee/1122572/maailmaturu-naftahinnad-tousid,Maailmaturu naftahinnad tõusid,"New Yorgi börsil tõusis toornafta septembritehingute hind 72 senti, sulgudes tasemel 41,94 USA dollarit barreli eest. Londoni Põhjamere brendi oktoobrilepingute hind tõusis 59 senti, sulgudes tasemel 44,99 USA dollarit barreli eest.  "
err,27.01.2021 18:25,Majandus,https://www.err.ee/1608088240/tasuta-maakonnaliine-voib-vahemaks-jaada,Tasuta maakonnaliine võib vähemaks jääda,"Reformierakonna ettepanekul on koalitsioonileppes punkt, mis peaks andma maakondlikele ühistranspordikeskustele rohkem vabadust liiniveo kvaliteedi ja korralduse üle.Majandus- ja taristuminister Taavi Aas (Keskerakond) ütles, et Keskerakonna ja Reformierakonna arusaamad on selles küsimused erinevad.""Keskerakond on tasuta ühistranspordi suhtes ühel positsioonil ja Reformierakond ilmsel mitte sarnasel positsioonil – ma arvan, et see pole kellelegi üllatus. Ja kõneluste käigus me leppisime kokku – tegelikult sarnande olukord nagu praegugi –, et ühistranspordikesustel on õigus ise otsustada, kuidas nad ühistransporti korraldavad, kas nad teevad seda tasuta, kas nad teevad tasulise,"" rääkis Aas.Seega Aasa hinnangul ühistranspordi kord ei muutu ja tasuta sõit jätkub samas mahus.Reformierakondlasest riigikogu liige Kristen Michal ütles aga, et ühistranspordikeskused saavad otsutusõigust juurde
										Riigikontroll: tasuta ühistranspordi liinivõrk on jäänud suuresti samaks									""Raha ühistranspordile jääb alles, keskused kasutavad seda vastavalt selle, kuidas nad õigemaks peavad – kas tellivad rohkem liine, kasutavad mingisugust erinevat transporti või hoiavad piletihinda soodsamana,"" lausus Michal.Michali sõnul võib see tähendada, et tasuta ühistransporti jääb vähemaks, kuid see ei pruugi seda tähendada. ""Enam ei ole seda momenti, et valitsuse poolt öeldakse, et see sinine sildike on kõige tähtsam, nagu see Keskerakonna poliitiline prioriteet oli. Aga see ei tähenda seda, et paljudes kohtades tasuta ühistransport kaob, sest kindlasti mõned omavalitsused või ühistranspordikeskused otsustavad, et selle jätavad,"" lausus Michal.Praegu saavad kõik reisijad nulleurose bussipiletiga sõita 11 maakonna bussiliinidel. Harjumaal, Raplamaal, Lääne-Virumaal ja Pärnumaal saavad tasuta sõita vaid teatud vanusegrupid.Pärnumaa ühistranspordikeskuse juhi Andrus Kärpuki sõnul peakski riigi rolliks jääma üldine transpordikorraldus ja eelarvestamine. Ülejäänud oleks kohaliku tasandi otsustada.""Ühistranspordikeskused peaksid tegelema kohaliku liinivõrgu korraldamisega, liinide sidumisega sõltumata sellest, kellele need alluvad. Võib-olla ka otsustama, et kuhu kulutada piletitulu, mida kohapeal teenitakse. Siin ei saa olla vastandamist riigi ja ühistranspordikeskuste vahel, kuna riik on kõigi ühistranspordikeskuste liige,"" rääkis Kärpuk. "
err,16.03.2021 15:51,Elu,https://menu.err.ee/1608144124/toitumisnoustaja-kevadel-tuleks-oma-toidulauda-koogiviljadega-turgutada,Toitumisnõustaja: kevadel tuleks oma toidulauda köögiviljadega turgutada,"""Kevadel kindlasti tuleks turgutada ja mitmekesistada oma toidulauda köögiviljadega, idanditega ja hapendatud asjadega, et anda just sellist mõnusat värskust ja C-vitamiini laksu natuke,"" rääkis Taimur ""Terevisioonis"" ja tõi näiteks, et hapukurk sobib tatrasalati sisse väga hästi. Samuti võib valmistada naadipestot või lisada salatisse kuusevõrseid.Kel aga värskeid köögivilju käe pärast ei ole, võib neid ka poest külmutatud kujul osta.""Ei ole nii, et kui ta on külmutatud, et siis ta on töödeldud ja sealt enam midagi kasulikku ei saa. Need on kiirkülmutatud ja tegelikult see, kui palju sa sealt midagi saad, sõltub sellest, mis sa selle toiduga edasi teed,"" ütles Taimur ja lisas, et kui köögiviljad täiesti pehmeks kuumutada, saab sealt kasulikke aineid vähe, ent juurikaid kergelt vokkides jäävad vajalikud vitamiinid alles.Taimuri sõnul ei piisa aga ka sellest, kui iga päev vaid kurki ja tomatit toidule lisada, vaid see valik peab olema siiski mitmekesisem.""Mida värvilisem see juurikate valik on, seda rohkem saab sealt häid toitaineid ja vitamiine,"" ütles ta. "
err,01.10.2020 10:00,Raadiouudised,https://www.err.ee/1141555/neljapaeval-algab-erakorraline-euroopa-ulemkogu,Neljapäeval algab erakorraline Euroopa Ülemkogu,Joosep Värk 
err,09.05.2020 09:41,Eesti,https://www.err.ee/1087855/pronkssoduri-juures-suurt-tunglemist-ei-olnud,Pronkssõduri juures suurt tunglemist ei olnud,"Ennelõunaks oli Pronkssõduri juurde viidud juba sülem lilli. Külastajad üritasid järgida viirusevastaseid ettevaatusabinõusid - tulid, asetasid oma lilled, tegid pilti ja läksid üsna pea minema, vahendas ""Aktuaalne kaamera"".Politsei hinnangul käis Kaitseväe kalmistul monumendi juures kokku kuni 5000 inimest, mida on umbes kaheksa korda vähem kui möödunud aastal.Tulemata jäämine inimestel siiski mõtteis polnud. ""Minu jaoks on see aasta tähtsaim püha ja ma ei saanud kuidagi tulemata jätta. Ma arvan, et kõik järgivad siin karantiini. Igal vene inimesel kas vanaisa, vanaema, vanavanaisa, vanavanaema käis sõjas,"" rääkis Anna.Mõni lilletooja tundis kaasa aatekaaslastele Venemaal. Viiruse tõttu ei toimunud Moskvas paraadi, samuti ei pääse inimesed karantiini tõttu kalmistule lilli asetama.""Venemaa valitsus oleks igal juhul pidanud korraldama asjad nii, et inimesed oleks saanud lilli viia. Oleks järginud 2+2 reeglit, nagu öeldakse - hoidnud distantsi. Isegi meie Eesti valitsus - nad ütlesid, et inimesed saavad minna ja mälestusmärgi äärde lilli asetada,"" sõnas Ljubov.Poliitikud ja diplomaadid olid oma pärjad asetanud juba reedel, näiteks Venemaa, Valgevene ja Kasahstani suursaadikud ning eurosaadik Yana Toom.Politsei kinnitusel oli olukord monumendi juures rahulik. ""Olukord on nii linnapildis kui ka Siselinna kalmistul rahulik. Viiruse leviku peatamiseks soovitab politsei vältida käike, mis pole hädavajalikud ning hoiduda kohtadest, kus liigub rohkem inimesi,"" ütles politsei- ja piirivalveameti (PPA) pressiesindaja Kristjan Lukk laupäeva hommikul ERR-ile.
										Tallinnas on registreeritud üks 9. mai tähistamise rongkäik									""Tuletame meelde, et avalikus ruumis tuleb enda ja teiste tervise hoidmiseks liikuda üksi või kahekesi ning hoida teiste inimestega vähemalt kahemeetrist vahet. Sellega tuleb arvestada nii siseruumides, looduses, tänavatel kui ka näiteks kalmistutel liikudes,"" lisas LukkPolitsei ja Tallinna linnapea Mihhail Kõlvart on palunud inimestel koroonaviiruse ohu tõttu 9. mail Pronkssõduri juurde mitte minna.Politsei teatas sel nädalal, et plaanib koostöös mupo ja terviseametiga laupäeval Pronkssõduri juures jälgida, et inimesed hoiaksid üksteisest kahemeetrist distantsi.PPA Põhja prefekt Kristian Jaani ütles neljapäeval ""Aktuaalsele kaamerale"", et on kindel, et vaatamata vastupidistele soovitusetele lähevad inimesed 9. mail Pronkssõduri juurde lilli viima. Eelmisel aastal käis tema sõnul seal neid päeva jooksul 20 000.   Ülekande alguseni jäänud Ülekanne on lõppenudOTSEKopeeri HTML kood.Jaga 12   00:00 / 00:00LiveLaadimine  Sillamäel avaldati sõjas osalenuile austust akendelViis aastat on Sillamäel organiseeritud Teises maailmasõjas Saksamaad võitnud sõjaveteranide piltidega rongkäiku ""Bessmertnõi polk"" ehk ""Surematu polk"". Selle eestvedaja, kohaliku volikogu liige Oleg Kultajev pidi eriolukorra tõttu sel aastal omapärasest rahvamatkast loobuma. Asendustegevusena kutsus ta 9. maid võidupühana tähistama koduakendele sõjaveteranide piltide panemisega ja avatud akendest patriootliku muusika mängimisega.Linnapilti vaadates võis nentida, et väga palju tema mõttega kaasa tulijaid siiski ei olnud.
										Kinnipeetud Seredenko võitluskaaslased ei mõista põhjust									   Ülekande alguseni jäänud Ülekanne on lõppenudOTSEKopeeri HTML kood.Jaga 12   00:00 / 00:00LiveLaadimine ""See pole massidele mõeldud aktsioon, seda hoolimata sellest, et ma kutsusin üles seda võimalikult suurelt tähistama, aga nii see ei läinud. Näiteks me seisame siin, aga meie lähedal olevas elumajas muusika ei mängi. Minu arvates ei saa ükski aktsioon ""Surematut polku"" asendada ja loodan, et järgmisel aastal saame seda jätkata,"" rääkis Kultajev.Ajaloolane David Vseviov nimetas sel nädalal ERR-ile antud intervjuus 9. mail avalikku omaste eksponeerimist omalaadseks ""pakazuhhaks"" ehk mingisuguse ambitsiooni demonstreerimiseks, millega mälestamisel seost pole. Oleg Kultajev nentis, et ta mõistab ajaloolase seisukohta, kuid tema arvates väärib esiletõstmist igaühe võidule kaasaaitamise avalik meenutamine.""Ma ei hakka eitama, et võib-olla kellelegi on 9. mai võimu näitamise püha, aga ei saa mitte mingil tingimusel öelda, et kõik suhtuvad võidu tähistamisesse nii. Võidupüha tuleb võtta nii, nagu seda 1945. aastal tehti: see on pidu, mida tähistatakse pisarsilmil. Ühest küljest me tähistame seda, et me võitsime Saksamaa natsikoletise. Teisalt me mälestame neid miljoneid inimesi, kes Teises maailmasõjas hukkusid,"" ütles Kultajev.Kui veteranide pilte akendel oli vähevõitu, siis Sillamäe kesklinnas 1975. aastal avatud Teise maailmasõja ausamba juurde toodi lilli palju.Tartu punamonumendi juures käis palju rahvastKuigi tänavu tuli Tartu Raadi memoriaalkompleksi punamonumendi juurde vähem rahvast kui muidu, siis inimesi oli siiski väga palju ning 2+2 reeglit rangelt ei järgitud, ütles kohapeal käinud ERR-i korrespondent Henry-Laur Allik.
										Kaitseminister Luik selgitas pärja viimist pronkssõduri juurde									Pronkssõduri juures käis mullusest kaheksa korda vähem rahvastPolitsei hinnangul käis laupäeval kaitseväe kalmistul Pronkssõduri monumendi juures kokku kuni 5000 inimest, mida on umbes kaheksa korda vähem kui möödunud aastal, teatas Tallinna kommunikatsiooniosakond, mida vahendas BNS.Eelmisel aastal käis 9. mai jooksul kaitseväe kalmistul kokku umbes 40 000 inimest. Sel korral külastas 9. mail kalmistut hinnanguliselt kokku kuni viis tuhat inimest. Suuremaid kogunemisi ega korrarikkumisi toime ei pandud. Politseiametnikud tuvastasid ühe keelualas drooni lennutanud inimese ja võtsid lennuvahendi hoiule. 2+2 reegli osas tegid politsei- ja terviseametnikud ning kohaliku omavalitsuse esindajad selgitustööd mõnele inimesele.""Tänan kõiki Tallinna elanikke, kes linnavalitsuse üleskutset kuulda võtsid ja jätsid sel aastal monumendi juurde minemata. Me oleme suutnud väljendada vastutustundlikku käitumist, näidates sellega ühiskonna küpsust ja solidaarsust. Rahvakogunemised on jätkuvalt risk koroonaviiruse levikuks ja seetõttu tuleb meil veel mõnda aega rahvarohketest ettevõtmistest loobuda,"" ütles Tallinna linnapea Mihhail Kõlvart pressiteate vahendusel. ""Suur tänu ka politseinikele, munitsipaalpolitseinikele, linnasüsteemi töötajatele ja terviseametnikele, kes tegid täna Siselinna kalmistul selgitustööd.""""Suurem osa inimesi käisid kalmistul pereringis ega jäänud kalmistule kogunema, vaid lahkusid pärast eesmärgipärast külastust, mis on eriolukorras enda ja teiste tervise hoidmiseks igati mõistlik käitumine,"" ütles Põhja prefektuuri Kesklinna jaoskonna juht Kaido Saarniit. "
err,01.05.2021 13:58,Jalgpall,https://sport.err.ee/1608197935/video-hollandi-tulevikutaht-loi-penalti-staadionilt-valja,VIDEO | Hollandi tulevikutäht lõi penalti staadionilt välja,"Esiliigas mängiv Jong Ajax ehk Ajaxi noortevõistkond teenis liigamängus Almere City vastu avapoolaja lõpus penalti. Palli taha astus Hollandi noortekoondislane Brobbey, ent tema sooritus läks aia taha.  Brian Brobbey schiet bij zijn penalty de bal het stadion uit!""Op een amateurveld zou je nu roepen: Zelf halen!""#️⃣ #almjaj pic.twitter.com/n2X2s3yTNa
— ESPN NL (@ESPNnl) April 30, 2021Brian Brobbey with probably the worst penalty I have ever seen in my life.... pic.twitter.com/OJltQQGVnV
—    (@TheEuropeanLad) April 30, 2021Jong Ajax kaotas mängu lõpuks 0:1 ja on esiliigas 20 meeskonna konkurentsis 16. kohal. Tulevaks hooajaks on koha kõrgliigas juba kindlustanud Cambuur, kes on kaks vooru enne hooaja lõppu kogunud 86 punkti, meeskonna väravate vahe on 105:34.16 korral Ajaxi esindusmeeskonna eest mänginud ning sel Euroopa liiga hooajal ka kolm väravat löönud 19-aastane Brobbey on käed löönud RB Leipzigiga ja liitub Saksamaa klubiga juulis. "
err,25.04.2021 09:58,Välismaa,https://www.err.ee/1608190432/latis-on-koroona-vastu-taielikult-vaktsineeritud-kaks-protsenti-elanikest,Lätis on koroona vastu täielikult vaktsineeritud kaks protsenti elanikest,"Laupäevase seisuga oli mõlemad kaitsesüstid saanud 37 877 inimest.Ühe doosiga vaktsineerituid on siiski mõnevõrra rohkem - 216 787 inimest ehk 11,45 protsenti elanikkonnast. "
err,15.12.2020 19:51,Jalgpall,https://sport.err.ee/1208830/barcelona-presidendikandidaat-messi-palk-on-liiga-korge,Barcelona presidendikandidaat: Messi palk on liiga kõrge,"33-aastase Messi leping Barcelonaga lõppeb tuleval suvel. Prantsusmaa päevaleht L'Equipe nimetas argentiinlase sel aastal enim teenivaks jalgpalluriks maailmas, väidetavalt on Messi igakuiseks palganumbriks 8,2 miljonit eurot.""Praeguses majanduslikus olukorras ei ole Messi palga maksmine jätkusuutlik,"" sõnas Rousaud teisipäeval AS-ile. ""Peame temaga jõudma uuele kokkuleppele. Kõige enam loeb talle sportlik projekt. Kui Messi rääkis lahkumisest, ei maininud ta raha - ta ei soovinud lahkuda seetõttu, et ta teenib siin liiga vähe.""Rousaud oli üks Barcelona juhatuse liikmetest, kes pani aasta alguses protestist toonase presidendi Josep Maria Bartomeu vastu ameti maha. Ühe valimislubadusena soovib Rousaud Barcelona kodustaadioni Nou Campi Messi järgi ümber nimetada.Barcelona presidendivalimised toimuvad 24. jaanuaril. "
err,10.09.2020 16:17,Inimesed,https://menu.err.ee/1133614/egert-milder-elust-beebiga-elurutm-lasti-potist-alla-ja-koik-tuleb-uuesti-ules-ehitada,Egert Milder elust beebiga: elurütm lasti potist alla ja kõik tuleb uuesti üles ehitada,"""Kõik see elurütm, mis varem oli, on piltlikult kõik potist alla lastud ja kogu elu tuleb uuesti üles ehitada. Kõik need tegevused, mis ma enne tegin, tuleb ümber mõelda, et ma saaks neid tegevusi teha, aga siis juba selle väikse inimesega koos,"" rääkis Milder R2 ""Hommikus!"".Näiteks on lapse sünd mõjutanud ta magamisharjumusi – nüüd tuleb magada kohe, kui selleks võimalus tekib. Küll aga tõdes Milder, et kiiresti magama jäämist peab ta veel harjutama. ""Selle arvelt on võib olla ka silmad vähe punasemad hommikul,"" ütles ta.Vaatamata muutunud elukorraldusele on aga tütar Milderi sõnul toonud endaga ka väga palju armastust ja rõõmu. Isa eeskujul on ka laps suur muusikasõber ja armastab kuulata näiteks selliseid bände nagu The Beatles ja The 1975. Ka Egert Milderi selle aasta Eesti Laulu lugu ""Georgia On My Mind"" on lapsele meeltmööda. ""Seal ta ägiseb küll aeg-ajalt kaasa, kui tuleb refrään,"" ütles Milder, kes andis äsja välja ka uue loo.Uus lugu kannab nime ""Your Green Is Better"" ja neljapäeva õhtul ilmub singlile ka muusikavideo. "
err,02.04.2021 13:28,Majandus,https://www.err.ee/1608164074/tallinna-kutusehinnad-nadalaga-ei-muutunud-riias-hinnad-langesid,"Tallinna kütusehinnad nädalaga ei muutunud, Riias hinnad langesid","Tallinnas püsisid nii bensiinikütuste kui ka diislikütuse hinnad eelmise nädala tasemel. Riias langesid bensiinikütuste hinnad 2,7 sendi võrra ja diislikütuse hind 1,7 sendi võrra.Vilniuses tõusid bensiinihinnad 0,2 sendi võrra, diislikütuse hind langes 0,4 sendi võrra.Baltimaade kalleimat kütust müüakse ka sel nädalal Tallinnas. 95-oktaanise bensiini hind oli Eesti pealinnas 1,389 eurot, mida oli 11,2 senti rohkem kui Riias ja 14,1 senti rohkem kui Vilniuses.98 miles plus bensiini hind oli Tallinnas 1,439 eurot, mis oli Riia ja Vilniuse hindadest kallim vastavalt 10,2 senti ja 9,2 senti.Diislikütuse hind Tallinnas oli 1,239 eurot ehk 6,2 senti rohkem kui Riias ja 10,7 senti rohkem kui Vilniuses.Hinnavõrdlus on informatiivne. Kütusehinnad võivad tanklati erineda. "
err,29.03.2021 13:47,Välismaa,https://www.err.ee/1608159082/marin-riiki-sisenejad-peavad-minema-kohustuslikku-karantiini,Marin: riiki sisenejad peavad minema kohustuslikku karantiini,"Marini sõnul arutab Soome valitsus piirangutest väljumisplaani järgmisel nädalal. Plaan esitatakse kõige hiljemalt ülestõusmispühadeks.""Piiride avamine peab olema ohutu, et riiki ei siseneks uusi koroonamutatsioone,"" ütles Marin.Marini sõnul on piiril tehtavad koroonatestid ja negatiivse testi tõestused ohutu piiriliikluse nurgakivi. Siiski testidest ainult ei piisa.Marini sõnul on Soome sisenemiseks vajalik ka kohustusliku karantiini rakendamine.Mitmed Euroopa riigid on välja toonud plaanid, kuidas koroonapiirangud kaotatakse. Näiteks Taanis on ühiskonna avamiseks koostatud detailne plaan. "
err,27.02.2021 09:25,Aerutamine,https://sport.err.ee/1608124954/vohandu-maraton-lukati-edasi,Võhandu maraton lükati edasi,"Võhandu maratoni uueks toimumisajaks on 22. mai. Edasi on lükatud ka 10. aprillile planeeritud 2. Avatud raja sõit, kui selle uuest toimumisajast annavad korraldajad osalejatele vähemalt kahenädalase etteteatamisajaga teada.Hetkel on veel võimalus, et Võhandu maratoni ""Afterparty"" ja 15 km sprint saavad siiski toimuda 5. juunil. "
err,15.10.2020 12:50,Raadiouudised,https://www.err.ee/1147260/kutteperioodi-algus-toob-tahelepanu-keskmesse-kuttekolded-ja-suitsuandurid,Kütteperioodi algus toob tähelepanu keskmesse küttekolded ja suitsuandurid ,
err,30.11.2020 08:06,Majandus,https://www.err.ee/1188769/majandus-langes-aastavordluses-1-9-protsenti,"Majandus langes aastavõrdluses 1,9 protsenti","Eesti oli II kvartalis Leedu järel EL-i liikmesmaadest väikseima majanduslangusega riik ning III kvartalis oli näha juba majanduse taastumise märke. Väliskaubandus näitas märke elavnemisest, eriti kaupade eksport; sisetarbimine oli võrreldav mullusega.Statistikaameti juhtivanalüütiku Robert Müürsepa sõnul vedasid kolmandas kvartalis majanduslangust tegevusaladest eelkõige veondus ja laondus ning töötlev tööstus. ""Märkimisväärse negatiivse panuse andsid ka kinnisvaraalane tegevus ning majutus ja toitlustus. Majandust pidurdas märgatavalt ka ehitussektor, kus sai teises kvartalis veel kasvu täheldada,"" täpsustas Müürsepp.Ehitussektor on närvilineEhitusettevõtjate liidu juhatusse kuuluv taristuehitusettevõtte TREV-2 Grupi juht Sven Pertens ütleb, et hoonete ehituses on langust enam tunnetada kui taristuehituses, ent langust tajuvad nad juba mitu kuud.""Turul valitseb ebakindlus tuleviku suhtes, väga selgeid perspektiive järgnevaks aastaks ei ole,"" tõdeb ta.Samas ütleb ta, et rõõmu valmistab maanteeameti järgmise aasta eelarve kasv, mis loodetavasti kompenseerib languse, mis tuleneb teiste tellijate majandusolukorrast.""Taristuehituses mingit dramaatilist langust ilmselt ei toimu, aga turg on närviline ja ettevõtjad ikkagi käituvad vastavalt: püüavad omale tööd kindlustada, kõik osalevad hangetel, osavõtt on väga suur, hinnad on hästi madalaks aetud,"" kirjeldab ta.Pertens loodab, et ebaausad võtted hangetel käiku ei lähe, ent varasematest majanduslanguse perioodidest on olnud näha, et meeleheite tingimustes hakatakse ebamõistlike hindadega hangete võitmise korral otsima viisi, kuidas tellijalt puudujääk teisiti kätte saada. Mistõttu võib kannatada ka justkui odavalt teenuse kätte saanud tellijla.""On risk, et hakkab kannatama kvaliteet, kui konkurents ei ole päris õiglastel alustel. Tellijad on vast piisavalt kompetentsed, et nad selliseid asju läbi ei lase, aga ajaloolsielt on need protsessid niimoodi omavahelises ühenduses olnud,"" ütleb Pertens.  
				SKP muutus aastatel 2005-2020
				Autor/allikas: Statistikaamet
			Inimesed kulutasid raha kodumaalSuurim positiivne panus tuli finants- ja kindlustustegevusest, hästi läks energeetika valdkonnal ning head saagikust näidanud põllumajanduses. Varasemalt Eesti majanduse üheks kasvumootoriks olnud info ja side tegevusala panus SKP-sse oli küll positiivne, kuid tagasihoidlik.""Enamikus tegevusalades jätkus küll langus, aga hea uudis on see, et tänu eriolukorra piirangute leevendamisele on langus aeglustunud,"" rõhutas Müürsepp.Kaubanduse käekäigu paranemine kajastus ka eratarbimises, mis vähenes vaid 0,7 protsenti ehk eriolukord tarbimist III kvartalis sisuliselt ei mõjutanud. Eelkõige kasvasid kulutused toidukaupadele, kodusisustusele ja vabaaja kaupadele, samuti suurenesid side- ja tervishoiukulud. Taaskord kulutati vähem rõivastele ja jalatsitele ning transpordile.Müürsepp selgitas, et eratarbimist aitas üleval hoida asjaolu, et välismaale reisida ei saanud, mistõttu kulutasid inimesed raha kodumaal.Eksport kahanes kolmandas kvartalis 8,6 protsenti ja import kaks protsenti. Peamiselt põhjustasid seda kaubaveo ja reisiteenuste vähenemine. Majanduse kohanemist võis märgata kaupade ekspordis, mis kasvas elektroonikakaupade väljaveo najal 3,9 protsenti. Ühtlasi oli see kaupade ekspordi osas tugevaim kvartal pärast eelmise aasta sama perioodi, märgib statistikaamet.Aasta esimeses pooles maksude panus SKP-sse aeglustas majandust, kolmandas kvartalis aga elavdas, seda eelkõige tänu aktsiiside laekumise suurenemisele. Valitsemissektori tarbimises jätkus kasv, seda peamiselt tervishoiu ja hariduse kulutuste suurenemise tõttu.Majandusel läks kolmandas kvartalis küll juba paremini, aga investeerimine jäi siiski tagasihoidlikuks. Kui valitsemissektori investeeringud kasvasid märkimisväärselt (18,1 protsenti), siis olulist kahanemist võis näha ettevõtete investeeringutes transpordivahenditesse (41,1 protsenti) ja kodumajapidamiste investeeringutes eluruumidesse (17,8 protsenti).Eriolukorra meetmetest panustati toetustena II kvartalis 330 miljonit eurot, millest palgatugi oli 230 miljonit. III kvartalis maksti eriolukorra toetusteks 105 miljonit eurot, millest palgatoeks läks 25 miljonit. Statistikaamet aga tõdes, et palgahüvitisel otsene mõju SKP näitajale puudub.Kredexi kriisiabina väljastatud käibelaenude maht jäi oluliselt alla toetustele, ka nende mõju majandusele jääb pigem tagasihoidlikuks ning seda on keeruline tuvastada, tõdes Müürsepp.Sesoonselt korrigeeritud SKP kasvas selle aasta teise kvartaliga võrreldes 3,3 protsenti ja vähenes võrreldes 2019. aasta kolmanda kvartaliga 2,7 protsenti.Minister: valitsuse poliitika majanduse turgutamisel on olnud Euroopa edukamaidRahandusminister Martin Helme kommenteeris värsket prognoosi, öeldes, et Eesti majanduslangus on üks Euroopa väikseimaid.Ta märkis sotsiaalmeediasse tehtud postituses, et majandust aitab ülespoole sisetarbimine, mida omakorda on aidanud turgutada aktsiiside langetus.""Samuti on veelkord saanud kinnitust see, mida juba kevadel-suvel rääkisime: hädakisa Ukraina tööjõu puuduse üle põllumajanduses oli puhas poliitiline huilgamine. Põllumajandus oli üks majanduskasvu vedajaid kahel viimasel kvartalil,"" lisas Helme.Tema sõnul on ohtlik seis töötleva tööstuse ekspordiga, kus Eesti sõltub väga palju sellest, mis mujal maailmas ja lähiriikides toimub.""Lühikokkuvõte kolmanda kvartali tulemustest on aga väga selge: valitsuse poliitika nii majanduse toetamisel kui koroonapiirangute doseerimisel on objektiivselt olnud Euroopa üks edukamaid. Seda tuleb ikka ja jälle kõvasti välja öelda, et see ebasiiras kiun võlakoormuse kasvust ei oleks see, mis jääb kõlama,"" kirjutas Helme.""Me oleme sarnaselt teistele riikidele aktiivselt tüürinud majandust läbi väga keeruliste olude ning miinuses eelarve on seejuures oluline tööriist, mitte mingi eksitus. Kusjuures praegu pole mingil juhul õige aeg jalga kulutamise pedaalilt ära võtta, vastupidi. Peame suutma saada majandusele sisse piisava hoo, et tekkiv majanduskasv võla maksmise ise ära lahendab kasvava tööhõive, palkade, ekspordi, SKP ja maksutulu kaudu,"" lisas minister. Eesti Pank: tulemus on prognoositust parem""Selline areng on parem, kui prognooside põhistsenaariumid ette nägid, ja pigem kooskõlas positiivse stsenaariumiga,"" kommenteeris tulemusi Eesti Panga ökonomist Kaspar Oja.Tema sõnul mõjutavad majanduse arengut jätkuvalt nii viiruse levikut pidurdavad piirangud kui ka paljudes sektorites valitsev ebakindlus.""Seda näitab majapidamiste tarbimiskorvi muutus: ära ei ole jäetud mitte ainult puhkusereise, vaid on püütud kokku hoida ka edasilükatavate ostude pealt. Näiteks on langenud rõivaste ja jalanõude ning uute autode ostmine,"" tõi Oja näiteks.Majanduslike kahjude vähendamiseks ei piisa aga üksnes piirangute vältimisest, vaid ka nakatumine peab olema madal, et inimesed julgeksid majanduselus osaleda, põhjendas ta.""Kevadiste piirangute vähendamine aitas Eesti majandusel III kvartalis kiiresti käivituda. Kiire majandusolukorra paranemine näitab, et viirusekriisil ei pruugi olla majandusele pikaajalist mõju. Samuti toetas majandust see, et sügisel ei kiirustatud uute piirangute seadmisega,"" ütles Oja.Praegustel piirangutel võib aga olla kevadest ulatuslikumgi mõju.""Sügisel mitmes Kesk-Euroopa riigis juhtunu näitab, et õnn võib väga järsult pöörduda. Kevadel kehtestati piirangud märtsis ja aprillis, kui majandusaktiivsus on hooajaliselt keskmisest madalam, detsember on aga paljude harude jaoks väga oluline kuu. Seetõttu võivad tegevuspiirangud detsembris mõjutada ettevõtteid isegi enam kui kevadel,"" põhjendas ta.  
				Tegevusalade panus SKP kasvu
				Autor/allikas: Statistikaamet
			 "
err,19.03.2021 17:44,Eesti,https://www.err.ee/1608148933/viru-vangla-tegi-keerulisest-ajast-hoolimata-tootajatele-kontaktkoolituse,Viru Vangla tegi keerulisest ajast hoolimata töötajatele kontaktkoolituse,"Üle paarkümne inimese ühes ruumis koos, neist omakorda enamik istumas külg külje kõrval ümber koosolekulaua, nii nägi välja sel nädalal kolmetunnine koolitus Viru Vanglas. Justiitsministeeriumi avalike suhete nõunik Teele Sihtmäe vastas ERR-i päringule, et kontaktkoolitusel jälgiti vastavalt valitsuse korraldusele kõiki ohutusnõudeid, näiteks oldi maskis.Just sellised kontaktkoolitused on aga olnud üheks põhjuseks, miks Virumaal on koroonakolded tekkinud, tõdes terviseameti idaregiooni juhataja Marje Muusikus. Ta nentis, et õnneks on enamik tööandjaid saanud aru selliste koolituste ohtlikkusest. ""Erinevates õppeasutustes, lasteasutustes ja ka töökohtades on olnud juhuseid, kus nakkus on saanud alguse just sellisest sisekoolitusest või -koosolekust. Väga tihti on see halvanud asutuste tööd, sest üks osa inimestest haigestub kohe ja osa on siis lähikontaktsed, kes peavad ka kümneks päevaks eneseisolatsiooni jääma.""Töökohasisestest võimalikest rikkumistest teada saades annab terviseamet info edasi tööinspektsioonile, ütles Marje Muusikus. ""Tööinspektsioonile edastame infot nende asutuste kohta, kus tundub, et pole asjad korras. Igal ettevõttel peab olema ka oma töökeskkonna riskianalüüs, kus nad peavad näitama, kuidas nad oma ettevõttes viiruste levikut peatavad.""Tööinspektsiooni järelevalve osakonna juhataja Silja Soon üllatus, kuuldes, et praegusel piirangute ajal keegi veel kontaktkoolitusi korraldab. ""Meile tuleb terviseametist sageli palveid, et kontrollige üht või teist  ettevõtet, kuidas nad kroonviiruse meetmeid rakendavad. Üks asi, mida tööandjad alati meile vastavad, on see, et kõik koolitused toimuvad veebis, kõik koosolekud on veebis ning kontoritöötajad on suunatud kaugtööle.""Viru vangla esindaja Teele Sihtmäe sõnul oli koolituse iseloomu arvestades kontaktõpe vajalik. Samas ta möönis, et osal inimestel võimaldati koolitusel osaleda ka distantsilt.Marje Muusikus toonitaski, et kui koolitusel on võimalik osaleda veebi teel, siis peabki koolitust veebis tegema. ""Kuna Eesti nakatumisnäitajad on ikka väga kõrged, siis kui see pole tõesti ülivajalik kontaktkoolitus, et ilma selleta enam edasi töötada ei saa, siis lähima kuu aja jooksul peaks kõik koolitused viima veebi ning kontaktkoolitused tuleks edasi lükata.""Silja Soon pani inimestele südamele, et praegusel keerulisel ajal tuleb enne rahva kokku kutsumist mõelda võimalikele tagajärgedele. ""Mõelge hoolega läbi, mis on kontaktkoolituse korraldamise tagajärjed, või kui korraldate sünnipäeva, siis mis võivad olla selle tagajärjed.""Kokku on Viru vanglas üle 300 töökoha. "
err,09.08.2020 08:26,Välismaa,https://www.err.ee/1122055/trump-allkirjastas-maaruse-usa-toetuste-jatkamiseks,Trump allkirjastas määruse USA toetuste jätkamiseks,"Vabariiklastel ja demokraatidel ei ole endiselt õnnestunud üksmeelele jõuda majanduse uue ergutamispaketi üle. Trump hoiatas juba nädala alguses, et on valmis rahalise abi andmiseks kasutama oma volitusi ja minema mööda vaidlustest haaratud Kongressist.""Meil on sellest kõrini ja me kavatseme päästa ameeriklaste töökohti ning pakkuda leevendusi ameeriklastest töölistele,"" ütles Trump oma golfiklubis Bedminsteris.Telekanali CNN info kohaselt allkirjastas Trump kokku neli korraldust, millest üks on seotud föderaalsete töötutoetustega.""Ma astun samme, et pakkuda 400 dollarit nädalas ja laiendatud toetusi. See on helde, kuid me tahame oma inimeste eest hoolt kanda,"" ütles president.""See on raha, mida nad vajavad. See on raha, mida nad tahavad. See annab neile märkimisväärse stiimuli tööle naasmiseks,"" sõnas Trump.Telekanali CNN andmetel ei öelnud president, millistest varadest kõnealused summad täpsemalt eraldatakse.Ühendriikides langes uute töötushüvitise taotluste arv läinud nädalal 1,19 miljonile ehk oluliselt madalamale, kui analüütikud olid oodanud, teatas riigi tööministeerium.Nelja nädala keskmine uute töötushüvitise arv püsis aga sisuliselt muutumatuna 1,33 miljoni juures.Kokku saab töötushüvitisi 16,1 miljonit töötajat, mida on pea kümme korda rohkem kui mullu samal ajal. Kindlustatud töötuse määr langes 0,6 punkti võrra 11 protsendile. "
err,19.03.2021 14:42,Eesti,https://www.err.ee/1608148735/lanno-kui-nakatumiskordaja-pole-maiks-0-85-jaab-see-suvi-eestis-vahele,"Lanno: kui nakatumiskordaja pole maiks 0,85, jääb see suvi Eestis vahele","Lanno selgitas, et on oluline nakatumiskordaja alla saada, vastasel juhul jääb suvi Eestis n-ö vahele.""Kutsun teid aru saama nendest meetmetest, mis valitsus on kehtestanud. Ja mitte eeldama seda, et korraldataks Eestis suuremahuliselt spordiüritusi või kultuuriüritusi,"" sõnas terviseameti peadirektor.Lanno lisas, et aasta alguses oli positiivsete koroonatestide osakaal võetud proovidest kümne protsendi juures, kuid nüüd on see tõusnud 20 protsendini. Eestis on ka väiksemaid asulaid, kus nakatumisnäit 100 000 elaniku kohta viimase kahe nädala jooksul jõuab pea 4000-ni.64 protsenti viimasel nädalal lisandunud nakatunutest on Lanno sõnul Harjumaal. 75 protsenti Harjumaa nakatunutest on aga omakorda Tallinnas, rääkis Lanno ja lisas, et murekohaks on eelkõige Lasnamäe, kuid foon on tõusmas ka Mustamäel, Haaberstis ja Põhja-Tallinnas.Eraldi tõi Lanno välja ka Maardu, kus nakatumine püsib kõrgel tasemel.""Terviseamet on seisukohal et reisimist tuleks vältida nii palju kui võimalik, isegi Eesti-sisest reisimist tuleks vältida,"" sõnas Lanno.Need inimesed, kes siiski otsustavad reisile minna ja on viiruse juba läbi põdenud, saavad Lanno sõnul vastavad tõendid välja printida digiregistratuuri ja testi.me keskkondade kaudu. Perearstid selliseid tõendeid ei väljasta ja tegelevad Lanno sõnul ennekõike ravitegevuse ja vaktsineerimisega.""Usun, et inimesed, kes reisile suudavad minna, neil on hea võimalus ka iseennast aidata,"" ütles terviseameti peadirektor tõendite printimise kohta.
										""Rahva teenrid"" võtsid luubi alla nakatumise ja probleemid haridusvaldkonnas									Kiik: haiglatel on sellise töömahu juures keeruline jätkataTöö- ja terviseminister Tanel Kiik ütles, et haiglasüsteem töötab praegu toimetuleku piiril.""Me suudame mõnda aega korraga toime tulla 700 patsiendiga, aga see ei saa olla see tase, mille juurde me jääme pikemaks perioodiks,"" sõnas minister.Ta lisas, et seeläbi kannatab nii plaaniline ravi kui ka meditsiinipersonali tervis, sest inimesed võivad koormuse all murduda ja läbi põleda.Ministri sõnul ei saa välistada ka ideed küsida AstraZeneca vaktsiine USA-lt, kus need praegu ladudes seisavad. Kuna seal pole AstraZeneca veel müügiluba saanud, on USA andnud doose Kanadale ja Mehhikole.Politsei on suurendanud järelevalvet ning nõustab haiglaid ja perearstikeskuseidSiseminister Kristian Jaani sõnas, et politsei- ja piirivalveamet (PPA) on alustanud ka perearstikeskuste ja haiglate nõustamist, et asutused oskaks toime tulla provokatiivselt käituvate inimestega.""Iseenesest saab kiita kõiki ettevõtjaid ja Eestimaa inimesi, politsei (sõnul) tunnetuslikult on maskikandmise osakaal üle 97 protsendi,"" sõnas minister.Jaani lisas, et PPA on oma järelevalvetegevust viimase nädala jooksul 17 protsendi võrra suurendanud. Näiteks on politsei saanud väljakutseid pidudele, kus eiratakse kõikvõimalikke meetmeid, sõnas minister.Depo ehituspoodi veel külastajatele kinni pandud poleLanno selgitas ka, et terviseamet andis korralduse Depo ehituspoe ajutiseks sulgemiseks. Nimelt on ehituspood oma uksed lahti jätnud, kuna lisaks ehitusmaterjalidele müüvad nad ka toidukaupu. Lanno sõnul läheb seesugune tegevus aga valitsuse kehtestatud meetmetega vastuollu.Pood ei ole veel aga uksi sulgenud ning Lanno lisas, et terviseamet läheb koos kauplust esindava advokaadibürooga vaatama viise, kuidas poes kohapeal meetmeid järgida saaks. "
err,21.04.2021 15:50,Tennis,https://sport.err.ee/1608186070/mark-lajal-alustas-bulgaarias-voidukalt,Mark Lajal alustas Bulgaarias võidukalt,"Lajali (ITF juunioride 35.) järgmine vastane Janaki Milev (Bulgaaria) on edetabelis 654. kohal. Bulgaarlane sai turniirile korraldava maa esindajale ette nähtud vabapääsmega, vahendab tennisnet.ee.Paarismängus on Lajal koos jaapanlase Yamato Sueokaga asetatud samuti kolmandana, kuid avaringi kohtumine lükkus edasi. "
err,27.02.2021 09:07,Autoralli,https://sport.err.ee/1608124948/suri-autoralli-maailmameister-hannu-mikkola,Suri autoralli maailmameister Hannu Mikkola,"Karjääri jooksul osales Mikkola 123 MM-etapil, võitis neist 18 (aastatel 1974-1987) ja krooniti 1983. aastal Audi Quattro roolis ka maailmameistriks. Lisaks lõpetas ta veel kuuel hooajal üldarvestuse kolme parema hulgas.Ka Fordi, Toyota, Mazda ja Subaru rooli keeranud Mikkola kaukasse jäävad seitse esikohta Soome rallil aastatest 1968 kuni 1983. Sama palju on suutnud üksnes kaasmaalane Marcus Grönholm.""Kaotasime sel nädalal minu isa Hannu vähile,"" teatas maailmameistri poeg Vesa Mikkola ühismeedias. ""Enamik teadis teda kui ralli suurkuju, kes juhatas sisse spordiala kuldsed aastad.""""Minu jaoks oli ta isa - ja seda uskumatul moel. Alati toetav, armastav ja siiras. Samuti armastav vanaisa minu kahele pojale. Puhka rahus, isa.""Viimast korda tegi Mikkola MM-rallil kaasa 1993. aastal Jyväskyläs, kus sai 51-aastaselt seitsmenda koha. "
err,10.01.2021 11:34,Muusika,https://kultuur.err.ee/1234270/arvustus-puhakiri-kaanest-kaaneni,Arvustus. Pühakiri kaanest kaaneni,"Lõppenud aasta viimasel kuul, mil arutleti tõsimeeli, kas peaks pandeemia pidurdamiseks piirama kirikutes jumalateenistuste toimumist, sai teoks pühalik rituaalide rida. Detsembri teisel nädalal leidis aset ulatuslik festival ""Beethoven"", mis pakkus kuulamiseks suurmeistri sonaatide korpuse kaanest kaaneni: 32 klaverisonaati, 10 viiulisonaati ja 5 tšellosonaati. Sten Lassmanni sisukas essee kavalehel viitas Hans von Bülow tuntud üldistusele, et Bach on muusikas vana testament ja Beethoven uus testament. Tõepoolest, teatav tõstetuse tunne saatiski paljusid kuulajaid, kes said võimaluse olla osa iselaadsest kogudusest, mis läbis otsekui palverännakuna Beethoveni sonaatide arengutee. Nii teoste kui ka pühendunud esitajate arv küündis poolesaja piirile. Et see kõik nädala raamidesse mahuks, said muusikaõhtutest sisult rammusad ja kahe vaheajaga maratonkontserdid.Noppeid pikalt teeltEsmalt meenub teist õhtut alustanud Tanel Joametsa kirglik, maskuliinne ja beethovenliku kaalutletud tahumatusega klaverisonaadi op. 10 nr 1 esitus. Sonaadi retooriline jõud ja magus lüürika tulid esile veendunud ja küllusliku mänguga, eelkõige ulatuslikus teises osas (adagio molto), millele järgnes kärsitu tormakusega üürike finaal (prestissimo). Kaunilt kujundatud terviku lõi sonaadist op. 10 nr 2 noorema põlve pianist Mariin Gill, kelle mängus oli nii intellektuaalset salapära kui ka humoorikat mängulusti, mis tuleb harjumuspärase aeglase osata sonaadis vägagi kasuks.
										Eesti dirigent ja pianist Jaan Ots teeb debüüdi Kreeka rahvusringhäälingus									Õhtu jooksul kõlanud kolmest viiulisonaadist tõusis läbimõeldud väljendusega esile Linda-Anette Verte (viiul) ja Maksim Štšura (klaver) ansambel, mis äratas tähelepanu põneva temperamentide mänguga.Beethoveni ülituntud ""Pateetilise"" sonaadi soojendusena sai kuulda sonaatide paari op. 14, mis ei kõla kontsertidel just sageli. Noore, ent juba küpse mängumaneeriga pianismiga tõestas end Sofia Khvichia, esitades klaverisonaadi nr 9 E-duur. Selle sonaadi küllalt pilvitu olemus vajab ereda elamuse loomiseks head kõlameelt, mida Khvichia mängus ei napi. Lea Valiulina mängitud op. 14 nr 2 võlus eelkõige peene kujundusega aeglase osaga (andante). Klaverisonaadi nr 8 c-moll op. 13 (""Pateetiline"") avaosa kõlas Marko Martini esituses nii tugeva sisendusjõuga, et hoolimata kuulamisharjumuse karidest ja väsimusohust kandus saali hoopis värskus ja erksus, mis ei raugenud ka kauni viisikaarega teises osas (adagio cantabile). Finaal kulges kaasakiskuvas hoos nii ruttu, et soovinuks Marko Martini tervet sonaati kordama aplodeerida.Rõõmustava üllatuse pakkus kolmandal õhtul Jaan Ots sonaadiga nr 11 B-duur. On ju viimastel aastatel Otsa tegemised aina enam seotud dirigeerimisega. Selles esituses oli toredat tujukust ja mõnusat mänguhoogu. Üheks köitvamaks esituseks kujunes Mati Mikalai kujutlus sonaadist nr 12 (As-duur). Sonaadi avaosa mahukas variatsioonide põimik mõjus eredate ja peente vaheldustega. See muusikalise arutlusvõime ning fantaasia jõuproov sobitus Mikalai mängumaneeriga otsekui valatult. Dramaatilistest liialdustest hoidumine jättis mõttele paraja ruumi, mida kasutasid tänulikult teose morbiidsete vihjetega kolmas osa (marcia funebre sulla morte d'un eroe) ja hoogne finaal. See oli suurepärase tervikutunnetusega ettekanne, mis mõjus huviäratavalt ka detailides.
										Eesti Kontserdi jõulukontserdid toimuvad, uusaastakontsert jääb ära									Erksa ettekandega jäi meelde duo Kristina Kriit (viiul) ja Marko Martin (klaver), kelle esitatud viiulisonaat nr 4 a-moll op. 23 veenis eriti habras-humoorika teise osaga (andante scherzoso) ja peaaegu hõljuvalt kergejalgse finaaliga.Juba väsida ähvardava tähelepanu äratas Maksim Štšura esitatud klaverisonaat nr 15 D-duur op. 28 (""Pastoraalne""). Elektrikarjuste ja automatiseeritud farmide ajastul mõjuvad pastoraalsed konnotatsioonid ju lausa eksootiliselt. Aga mitte see ei olnud kuulamisel otsustav, ikkagi absoluutne muusika! Maksim Štšura väga selge kujundite esitlus ja targalt mänglev pianistlik loojutustus hoidis kuulajad lõpuni kütkeis. Pole kahtlust, et muusikalise pastorina on Maksim Štšura üks Beethoveni koguduse anderikkamaid jutlustajaid.Õe-venna duo Mari ja Mihkel Poll mängis viiulisonaadi nr 7 c-moll op. 30 sonaatide rännaku neljanda õhtu üheks eredamaks sündmuseks. Salapäraselt võbelev algus andis peagi maad otsustavalt hoogsale muusikaliste argumentide vastastikusele selgitamisele, milles oli nooruslikku nõtkust ja meisterliku pilli­valdamise lusti.Klaverisonaat nr 17 d-moll op. 31 (""Torm"") sai Kai Ratassepa jäägitult huvitavas tõlgenduses üheks kogu festivali tipphetkeks. Kontrastirohke avaosa pakkus eeterlikku salapära ja stiihilisi puhanguid, vastandades väga haaravaid hetki. Täiesti erilise hinguse tõi saali aga aeglane osa (adagio), mille Ratassepp esitas lausa transtsendentaalse süvenemise ja sisendusjõuga. Selle osa sügavus aimab ette Beethoveni viimaste sonaatide aeglaste osade õhulist nukrust, mille vangistav võlu ei jäta vist kedagi külmaks. Finaali elegantne hoog ja meetrumitunnet hetkiti ähmastavad puhangud veerlesid üllatavalt kaalutusse lõppu, justkui lõpetaks kogu muusikalise argumentatsiooni üks kergelt muigav küsimärk.
										Marju Riisikamp. Ludwig van Beethoven 250									Kontrastse ilmega viies õhtu pakkus klaverisonaatide kõrvale kaks väga tugevat keelpillisonaatide esitust: viiuli­sonaat nr 9 A-duur op. 47 (""Kreutzer"") ja tšellosonaat nr 3 A-duur op. 69. Suure­pärase koosmängutunnetusega duo Robert Traksmann (viiul) ja Sten Heinoja (klaver) pääses kiire reaktsiooni abiga üle mõnestki ohtlikust muusikalisest käänakust. See võimaldas luua tervikuna haarava ja kaasakiskuva esituse, kust õhkus nii spontaansust kui ka ideede küpsust. Sonaadi ebatüüpiline algus kehtestab viiuldaja solistiambitsiooni, millele sekundeerib klaveri vastulause. Seejärel rullub lahti vastastikku pingeline ja põnev keskustelu, mis näitab teise osa variatsioonides pisut leplikku vaimu, et siis hoogsas finaalis üksmeelse tuhinaga sõprust kinnitada. Intensiivne viiulipartii andis hiilgava võimaluse särada ka erksa kõlaga pillil – Traksmanni käsutuses on itaalia meistrite Gaglianode viiul XVIII sajandist (Eesti pillifond).Theodor Sink tšellol ja Kristi Kapten klaveril kinkisid tšellosonaadi nr 3 A-duur op. 69 maitseka ja mitmekesise tõlgenduse, mis õigustas ettekande eel välja antud autasu: Theodor Sink pälvis Eesti interpreetide liidu välja antud aasta interpreedi preemia.Klaverisonaatide mitmekesisest hulgast pääses mõjule Sten Heinoja esitatud sonaat nr 21 C-duur op. 53 (""Waldstein""), millele andis tiivad tormakalt tarmukas mänguhoog. Poeetilis-filosoofilise sügavusega kõnetas Sten Lassmanni mängitud sonaat nr 23 f-moll (""Appassionata""), milles ristus karuldane jõud elegantse peenusega.
										Paavo Järvi: ""9. sümfooniat"" ma Euroopa Liidu hümniks küll ei paneks									Festivali finaal oli eelnevate õhtutega võrreldes eriliselt publikurohke. Oli selle taga janu Beethoveni hilisloomingu järele, eriliselt mainekate interpreetide rivi või mugav nädalapäev, ei teagi öelda. Ent oht tugevate elamuste lopsakuse all looka vajuda sai kava silmitsedes kahtlusteta ilmseks küll. Elegantse ja lihvitud avangu pakkusid Olga Voronova (viiul) ja Mati Mikalai (klaver) viiuli­sonaadiga nr 10 G-duur.Tõelise maiustükina sai kuulda op. 102 tšellosonaatide paari kahe väljapaistva tšellisti esituses. Sonaadi nr 4 mängisid Marcel Johannes Kits tšellol ja Sten Heinoja klaveril. Suurepärase tooni, intonatsiooni ja maitseka artikulatsiooni koosmõjul võlus Kits tummisest materjalist välja kõnetava ja tuumaka tulemuse.Beethoveni viimase tšellosonaadi nr 5 D-duur op. 102 nr 2 esitasid sädeleva sisukusega Valle-Rasmus Roots ja pianist Sten Lassmann. Kareda ja tujuka loomuga repliigid vaheldusid sulni laulvusega, seejuures olid ka mõlema pooluse äärmised kontrastid lõpuni kujundatud. Rootsi ja Lassmanni duo tugevaim trump on psühholoogilise täpsuse ja tehnilise meisterlikkuse sulam, mis võimaldab selgeks ning jälgitavaks mängida ka ülimalt komplitseeritud ideed. Intellekti ja osavuse proovikiviks on Beethoven asetanud teose finaali krõbeda fugaato, mis õnnestus veenva voogavusega.Beethoveni sonaadiloomingu tõeliseks krooniks on kolm viimast klaverisonaati, mille esitasid Irina Zahharenkova, Ivari Ilja ja Peep Lassmann. Selle teosekolmiku transtsendentaalne mõõde on nii tugev, et omal moel sulavad need mälus üheks hiiglaslikuks tervikuks. Ka kõik kolm esitust olid nii kõrgel kunstilisel tasemel, et neid ei tihkagi post factum tükkideks võtta.
										Beethoven 250 | Klassikaraadio pühendab heliloojale päeva ja öö täis muusikat									Sonaat – objektiivne kirgFestivale püütakse sageli kavalate võtetega mitmekesistada: kontserdid eri saalides, mängud žanripiiridel ja teiste kunstiliikidega, loengud ning vestlusringid. Festivali ""Beethoven"" tegijad jätsid otsustavalt kõik muusikavälise kõrvale. Fookusesse asetati muusika, absoluutselt ja kompromissideta. Vahelduse lõi ühe helilooja fantaasia ühe žanri piirides ja teoseid esitavate interpreetide mitmepalgelisus. Kõik – ei vähem, ei enam. Ja see mõjus hästi! Põhilisele keskenduda ei olegi lihtne, sest heliloojate-klassikute teoseid ümbritseb sageli tihke poolmütoloogiline kihistus, mis tingib sellegi, millist muusikavälist võrku tuuma ümber punutakse.Sensatsioonide ja tüütult korduva uudisvoo taustal mõjub sonaatide huvitav sisemaailm tõeliselt värskena. Siin võivad dramaatilised vastuolud kuulaja läbi raputada moel, mis ei päädi närvirakkude kao või resigneerunud mossitamisega. Vahelduseks oleks vist paslik peatada lõputu arvamine, jääda vakka ja kuulata instrumentaalmuusikat, seda absoluutset. Milline luksus on siseneda reaalsusesse, kus leiame grammatika ja laused, aga ei ainsatki verbi, nimisõna, kiitust ega solvangut.Kui nädalase festivali algupoolel valitses aimdus, et seda kõike saab ehk liiga palju, siis raja lõppedes isu kasvas. Sonaatide tohutu korpuse järel tahtnuks elavas ettekandes ära kuulata ka kõik Beethoveni keelpillikvartetid – on ju needki olemuselt sonaadid, ainult pisut paisunud koosseisule. Jääb vaid loota, et kultuurkapitali uus ansambliresidentuuri programm, mille esimene taotlusvoor on suunatud just keelpilli­kvartettidele, pakub stiimuli luua selline koosseis, kes võiks suurmeistri järgmise tähtpäeva puhul Eestiski niisuguse vägitööga hakkama saada. Ei ole ju patt loota! "
err,22.03.2021 05:08,Välismaa,https://www.err.ee/1608150499/hiinas-algas-kohtuprotsess-spionaazis-suudistatud-kanadalase-ule,Hiinas algas kohtuprotsess spionaažis süüdistatud kanadalase üle,"""Meid häirib väga juurdepääsuvõimaluste ja läbipaistvuse puudumine kohtuprotsessides,"" ütles Kanada Pekingi saatkonna asjur Jim Nickel, kui tal keelati kohtusaali siseneda.Saali sisenemine oli keelatud ka ajakirjanikele. Keeldu põhjendati sellega, et juhtum on seotud riikliku julgeolekuga.Endine diplomaat vahistati juba 2018. aastal  ja talle esitati mullu juunis ametlik süüdistus spioneerimises. Samal ajal võeti sama süüdistusega kinni ka Kovrigi kaasmaalasest ärimees Michael Spavor.Hiina on eitanud, et tegemist on kättemaksuga Huawei juhi ja asutaja Ren Zhengfei tütre Meng Wanzhou kinnipidamise eest Kanadas.Hiina kohtusüsteemis mõistetakse enamik inimesi süüdi, kui nad juba kohtu ette tulevad ning kanadalast ähvardab koguni eluaegne vangistus. Kanadas saab mais läbi Mengi väljaandmise protsess Ühendriikidele, kus süüdistatakse Huaweid USA sanktsioonide rikkumises Iraanile.  "
err,24.03.2021 13:34,Tervis,https://novaator.err.ee/1608153538/inimaju-voib-alkoholijaake-lagundada-ka-maksa-abita,Inimaju võib alkoholijääke lagundada ka maksa abita,"Ennegi oli teada, et pärast alkoholi joomist hakkab inimkeha seda väiksemateks molekulideks lagundama. Esmalt laguneb alkohol atseetaldehüüdiks, mis omakorda laguneb atsetaadiks, millest omakorda saab lõpuks süsihappegaas ja vesi, vahendab ScienceAlert.USA ja Hiina uurimisrühm võttis luubi alla just teise etapi ehk atsetaataldehüüdi lagunemise atsetaadiks. Seda konkreetset protsessi juhib ensüüm aldehüüd dehüdrogenaas, mille valmistamise eest vastutab geen ALDH2. Viimasest on avalikkuses juttu olnud varemgi, sest paljudel Aasia rahvastel põhjustab selle geeni üks variatsioon alkoholi tarbimise järel näopunetust ja kõrget atseetaldehüüdi taset. Alkohol ei lagune nende inimeste kehas sama tõhusalt kui teistel.Siiani arvasid teadlased, et atsetaataldehüüdi üleminek atsetaadiks leiab täielikult aset inimese maksas. Sealt liigub atsetaat läbi vere-ajubarjääri edasi närvisüsteemi, mis paneb inimese joobnult käituma.Uurimisrühm kirjutab, et senised uuringud alkoholi mõjust inimese käitumisele on puudutanud eeskätt atseetaldehüüdi, mis mõjub inimesele umbes samamoodi kui etanool. Seni peeti atsetaati aga kahjutuks jääksaaduseks ja ajuatsetaati arvati pärinevat suuresti maksast.Oma äsjases uuringus vaatles teadlasrühm kolme inimaju ja 11 hiire aju proovi. Uurijad huvitas, kus avaldus proovides ALDH2 geen. Tuli välja, et alkoholi lagundamisega seotud geen ei avaldu pelgalt maksas. Uuritud kolmest inimajuproovist kahes avaldus ALDH2 ka väikeaju rakkudes, mis reguleerivad ajus leiduva vedeliku koostist ehk astrotsüütides. Samad rakud varustavad ajurakke ka toitainetega.Teadupärast vastutab just väikeaju suuresti alkoholist põhjustatud liikumishäirete eest. Samas arvati, et alkoholi jääkaine atsetaat liikus ajju alles pärast oma eelkäija atseetaldehüüdi lõhustamist maksas.Kui uurijad aretasid aga välja hiired, kelle ajus ALDH2 puudus, ning kelle väikeaju rakud ei saanud seetõttu aldehüüd dehüdrogenaasi toota, tuli esile huvitav erinevus. Nimelt ei mõjutanud alkohol loomakeste motoorikat nii palju, nagu võinuks arvata. Samuti ei kerkinud atsetaaditase hiirte ajus alkoholitarbimisele eelnenust kõrgemaks. Pealekauba ei muutunud hiirte aju atsetaaditase ka siis, kui uurijad eemaldasid nende maksarakkudest ALDH2 geeni.Kõigest sellest järeldavad autorid, et osa napsitamise järel eralduvast atseetaldehüüdist laguneb atsetaadiks ajus endas ega pärine tingimata maksast. See tähendab, et aju ise osaleb alkoholiringluses. Uurijad kirjutavad, et väikeaju rakkude ALDH2 geen juhib alkoholi jääksaaduse teket ja mõju just sellele ajupiirkonnale omasel moel.Teadlasrühm lisab, et väikeaju rakkude ALDH2 rolli on alatähtsustatud. Tulevikus võib just selle geeni tundmine muuta alkoholisõltuvuse ravi paremaks. Enne tuleb saadud tulemust korrata aga jätkuuuringutes, mis hõlmavad inimesi.Teadustöö tulemustest kirjutatakse ajakirjas Nature Metabolism. "
err,02.07.2020 18:58,Jalgpall,https://sport.err.ee/1108832/sky-italia-ibrahimovic-lahkub-milanist-et-karjaar-rootsis-lopetada,"Sky Italia: Ibrahimovic lahkub Milanist, et karjäär Rootsis lõpetada","Rootsi ründelegendi leping Itaalia kõrgliigaklubiga lõppeb 31. augustil ja Sky Italia kirjutab, et seda ei pikendata. Selle asemel on portaali sõnul üha tõenäolisem, et oktoobri alguses 39-aastaseks saav Ibrahimovic tõmbab karjäärile joone alla Hammarbys ehk klubis, kus ta on üheks kaasomanikuks.Koroonapausi ajal Hammarbys treeninud Ibrahimovic on pärast detsembri lõpus Milaniga taasliitumist löönud 11 mänguga neli väravat.Ühtlasi kirjutab Sky, et lisaks Ibrahimovicile lahkub augusti lõpus klubist seal alates 2014. aastast mänginud Giacomo Bonaventura. "
err,27.05.2020 08:54,Muuseumid,https://kultuur.err.ee/1094820/kadrioru-kunstimuuseumi-maalilaupaev-keskendub-tanavu-lilledele,Kadrioru kunstimuuseumi maalilaupäev keskendub tänavu lilledele,"2020. aastal täitub 20 aastat Kadrioru kunstimuuseumi asutamisest ja lilleaia taastamisest. Nii on ka ""Suure maalilaupäeva"" seekordseks teemaks valitud lilled – lilled kunstis ja looduses. Kell 12 algav programm hõlmab lühiloenguid nii eesti kui ka vene keeles:Hollandi lillebukettide maalide traditsioonist ja selle juurtest kõneleb kunstiteadlane Greta Koppel;Kadrioru jaapani aeda tutvustab Kadrioru Pargi direktor Ain Järve;Peeter I aegsest pargikunstist jutustab kultuuriloolane Maria Smorževskihh-Smirnova;lillede hingeelu avab botaanik Urmas Laansoo; oma lillemaale tutvustab kunstnik Kamille Saabre;koduses köögikapis leiduvate värvidega kunsti tegema õpetab Kadrioru kunstimuuseumi haridustöö kuraator Laura Berta Vahtra.Muuseum kutsub üles huvilisi maalima ning joonistama lilli koduaias, aknalaual, pargis või mujal. Oma kunstivahenditega ja 2+2 reeglit järgides saab tulla maalima-joonistama ka Kadriorgu. Osalema oodatakse nii professionaale kui ka harrastusmaalijaid, nii lapsi kui ka täiskasvanuid.Loenguid oma ala spetsialistidelt saab jälgida muuseumi Facebooki-lehel või kodulehel. Lisaks on maalilaupäeval valminud teostega võimalik osaleda kunstikonkursil.Valminud teoseid saab pildistada ja jagada virtuaalgaleriis ürituse Facebooki lehel või saata e-postiga aadressil kadriorg@ekm.ee. Enim hääli saanud töödele jagatakse auhindu. Pilte ootab muuseum kuni 23. juunini ning võitjad kuulutab välja 1. juulil. Oma tegemisi kutsub muuseum kajastama ka sotsiaalmeedias, kasutades teemaviidet #suurmaalilaupäev.Kadrioru kunstimuuseumi korraldatav ""Suur maalilaupäev"" on iga-aastane kunstipidu, mis toimub mai viimasel laupäeval. "
err,03.06.2020 15:27,Eesti,https://www.err.ee/1097718/eestist-saab-lennata-uheksasse-riiki-piiranguteta-saab-siseneda-aga-kahte,"Eestist saab lennata üheksasse riiki, piiranguteta saab siseneda aga kahte","Tallinnast saab juuni algusest lennata välismaa linnadest Frankfurti, Helsingisse, Amsterdami, Riiga, Kopenhaagenisse, Oslosse, Viini, Vilniusesse ja Pariisi. Neljapäevast lisandub regulaarlend ka Berliini liinile.Nimetatud sihtkohtadest tohib Eestist ilma perekondlike sidemete või elamisloata siseneda vaid Lätti ja Leetu ehk Tallinna lennujaamast saab lennata piiranguteta Air Balticuga Riiga ja Vilniusesse.Saksamaale, Soome, Taani, Norrasse, Prantsusmaale ja Šveitsi sisenemiseks peab Eesti elanikul olema aga mõjuv põhjendus. Näiteks saab riikidesse siseneda tööloa olemasolul, elamisloa korral ning loa saavad enamasti ka tudengid. Seejuures kehtib pea kõigis neist riikidest ka 14-päevane karantiininõue.Euroopa Liidu riikidest saavad Eesti elanikud turismieesmärgil reisida Horvaatiasse, Kreekasse, Lätti, Leetu, Portugali ning algselt Euroopa koroonakoldeks peetud Itaaliasse.Samuti ei sea Eesti turistide sisenemisele piiranguid Rootsi, kuid ühendused riigiga on piiratud ning Rootsi elanikel Eestisse ilma karantiinikohustuseta siseneda ei ole lubatud.  Valitsus otsustas mai lõpus, et alates 1. juunist saavad 22 Schengeni riigist saabuvad reisijad Eestisse siseneda ilma karantiinikohustuseta, karantiini peavad jääma Rootsist, Belgiast, Portugalist, Maltalt ja Hispaaniast. Portugalist ja Rootsist kodumaale tagasi tulles tuleb inimesel seega jääda aga kaheks nädalaks peale reisi koju.Samuti on piirilt tagasi saadetud inimesi, kelle põhjendus riiki sisenemiseks pole olnud piisav. Politsei- ja piirivalveameti (PPA) pressiesindaja kinnitas ERR-ile, et inimesi, kes tahtsid Soomest Eestisse tulla, aga ei omanud piisavat põhjust, oli mitmeid.Selle kohta, kui palju kuskil riikides eestlasi võimalike piirangute taga kinni on, PPA-l infot ei ole.Kui inimene saabub sadamasse või lennujaama ja teda koroonapiirangute tõttu sisse ei lasta, saadetakse ta piirilt tagasi. Samas ei saadeta teda tingimata ta koduriiki, vaid riiki, kust ta Eestisse siseneda soovis.Välisministeeriumi teatel ei ole neile laekunud teavet selle koha, kas teistesse riikidesse siseneda proovinud Eesti elanikke on Eestisse tagasi saadetud.Hetkeseisuga saab Eestisse siseneda karantiini jäämata tulles Austriast, Bulgaariast, Hollandist, Horvaatiast, Islandilt, Itaaliast, Kreekast, Küproselt, Leedust, Luksemburgist, Lätist, Norrast, Poolast, Prantsusmaalt, Rumeeniast, Saksamaalt, Slovakkiast, Sloveeniast, Soomest, Taanist, Tšehhist või Ungarist, kui nendes riikides on viibitud 14 päeva vahetult enne Eestisse tulemist. "
err,19.05.2020 22:01,ETV uudised,https://www.err.ee/1091850/aktuaalne-kaamera-kell-21-00,Aktuaalne kaamera kell 21:00,
err,01.04.2021 12:50,Raadiouudised,https://www.err.ee/1608162565/homme-on-mitmel-pool-lortsi-ja-vihmahooge-sooja-on-2-7-kraadi,"Homme on mitmel pool lörtsi- ja vihmahooge, sooja on 2-7 kraadi",
err,01.09.2020 16:34,Välismaa,https://www.err.ee/1129926/babariko-algatus-toi-valgevene-opositsioonis-esile-erimeelsused,Babariko algatus tõi Valgevene opositsioonis esile erimeelsused,"Enne 9. augusti valimisi vangistatud Babariko ütles oma videopöördumises, mis oli salvestatud enne tema vahistamist ning avaldati alles teisipäeval, et näeb esmaülesandena põhiseaduse reformi. Lisaks tõdes ta oma esinemised, et ""meil ei õnnestunud valimisi võita"".Opositsiooni presidendikandidaat Svjatlana Tsihhonovskaja avaldas teisipäeval toetust partei loomise algatusele, kuid vaidles mõnede Babariko väidete vastu.""Esiteks ei ole ma kategooriliselt nõus sellega, et meil ei õnnestunud valimisi võita. Kõik teavad, et see ei ole nii. Me võitsime, aga võitu püütakse meilt ära varastada. Just seepärast tulid inimesed massimeeleavaldustele, seetõttu algasid streigid ja just seetõttu protestib kogu meie ühiskond - tudengtest pensionärideni, sportlastest ettevõtjateni,"" ütles Tsihhanovskaja oma sotsiaalmeedia kanalis.
										Tsihhanovskaja: mu ainus soov Putinile on mitte sekkuda									""Teiseks ei nõustu ma, et meie esimene ülesanne on põhiseadusreform. Selline eesmärgipüstitus ei vasta Valgevene rahva nõudmistele ning näib kahemõtteline, kuna (riigi senine liider Aleksandr) Lukašenko püüab sellega oma äraminekut edasi lükata, rääkides arusaamatust põhiseadusreformist ebamäärase aja jooksul,"" lisas Tsihhanovskaja.""Ma mõistan, et Viktor Babariko salvestas oma pöördumise juba enne oma vahistamist, aga selle autorid peaks poliitiliste otsuste tegemisse vastutustundlikult suhtuma,"" lisas ta.""Põhiseaduse ja läbirääkimiste osas. Päevakord on - koristada ära Lukašenko. Punkt,"" kirjutas hiljem oma sotsiaalmeediakanalis teine opositsiooniline presidendikandidaat Valeri Tsepkalo, keda võimud keeldusid registreerimast ning kes enne valimisi vahistamise kartuses Venemaale ja sealt hiljem Ukrainasse põgenes.Tsepkalo sõnul on Lukašenko kaotanud oma legitiimsuse ning teda toetavad ""ainult osa ametnikke ja kolm ringi kaitsemeeskonda iseseisvuspalee ümber"". ""Mitte mingil juhul ei tohi lasta ennast lobisema meelitada ning pidada põhiseaduse üle referendumit,"" ütles Tsepkalo.Põhiseadusreformi on aktiivselt propageerinud Lukašenko ning seda ideed on toetanud ka Venemaa juhtkond. Milles reformi sisu peaks seisnema, ei ole väga selge. "
err,20.04.2021 16:09,Eesti,https://www.err.ee/1608184765/tervisedeklaratsiooni-tuleb-hakata-taitma-enne-tagasilendu-eestisse,Tervisedeklaratsiooni tuleb hakata täitma enne tagasilendu Eestisse,"Alates 5. aprillist tuleb kõigil Eestisse saabujatel täita tervisedeklaratsioon. Sinna paneb inimene kirja enda kontaktandmed, aga ka riigid, kustkaudu ta Eestisse tuli. Kõige lihtsam on deklaratsiooni täita veebis, selleks leiab terviseameti kodulehelt vastava lingi.Need, kes internetis oma andmeid edastada ei oska, võivad deklaratsiooni ka välja printida. Ühtlasi jagatakse ankeete lennujaamas ja sadamas.Tallinna lennujaama kommertsdirektor Eero Pärgmäe ütles, et praegu peavad kõik lennujaama saabuvad inimesed läbima piirikontrolli.""Kui enne selle piirikontrolli teostamist peavad inimesed täitma veel paberil ankeete, siis mitme lennuki korraga saabumisel tekivad sinna päris pikad järjekorrad ja tõesti, inimeste hajutatuse nõuet ei ole võimalik mitte kuidagi täita, kahjuks,"" rääkis Pärgmäe.Et probleemi lahendada, andis terviseameti peadirektor Üllar Lanno välja uue korralduse.Alates esmaspäevast tuleb tervisedeklaratsioon esitada juba enne reisi alustamist. Majandus- ja taristuminister Taavi Aas ütles, et Eesti teavitab kohustusest ka Eestisse lendavaid lennufirmasid.""See tähendab, et enne lennule minekut chek-in-is kontrollitakse, kas tervisedeklaratsioon on täidetud või mitte. Ja see on selles mõttes meile väga vajalik, et vältida inimeste kogunemist Tallinna lennujaamas.""Eero Pärgmäe täpsustas, et kui inimene veebis tervisedeklaratsiooni ära täidab, saab ta oma meiliaadressile kinnituse.
										Külli Taro: ehk me siiski ei taha olla tavaline riik, mis käitub tavaliselt									""Ja seda ta peabki näitama lennujaama töötajale, kui ta seda küsib.""Pärgmäe lisas, et lennufirmadele teatati Eesti uutest regulatsioonidest teisipäeval ehk ka deklaratsiooni võidakse küsida alates teisipäevast.""Aga kuna lennujaamad on selliste regulatsioonimuudatustega harjunud, siis suure tõenäosusega antakse veidi aega kohanemiseks. Kui tänasel hetkel lähevad lennukile inimesed, kes ei ole seda deklaratsiooni täitnud, siis nad jätkuvalt saavad täita selle Eestis kohapeal.""Pärgmäe sõnul on Eesti inimestel alati võimalus kodumaale naasta. See tähendab, et kui inimene internetti kasutada ei oska ja soovibki deklaratsiooni Eestis täitu, siis lennukilt maha ei jäeta teda ka edaspidi.""Ma julgen arvata küll, et ei jäeta. Aga kuna see sisseelamine võtab aega, siis edaspidi võib siin olla selgitamist erinevatele lennujaamadele. Me oleme ka ise selleks valmis.""Pärgmäe tõi paralleeli Läti ja Leeduga. Ka nemad küsivad tervisedeklaratsiooni ja umbes 95 protsenti ankeetidest täidetakse internetis.Kohustus täita tervisedeklaratsioon juba enne reisi algust kehtib kõigile Eestisse tulijatele. Siiski ei korraldata seda igal piirilõigul ühtemoodi. Näiteks lõunapiiril pidevat kontrolli ei ole ja seal loodab riik inimeste aususele.Terviseameti iganädalased aruanded näitavad, et viimasel ajal on kasvama hakanud välismaalt toodud haigusjuhtude osakaal. Kui neli nädalat tagasi oli välismaalt nakkuse saanud iga sajas haigestunu, siis läinud nädalal juba iga 27. juht. Kusjuures iga kolmas välismaalt toodud haigusjuht pärineb Egiptusest. "
err,30.01.2021 22:21,Välismaa,https://www.err.ee/1608092707/usa-nouab-maskikandmist-koikjal-uhistranspordis,USA nõuab maskikandmist kõikjal ühistranspordis,"Reede õhtul välja antud korraldus puudutab reisimist lennukites, rongides ja metroorongides, bussides, taksodes, sõidujagamise puhul ning laevadel ja praamidel. Pärast president Joe Bideni ametissevannutamist 20. jaanuaril andis ta kohe korralduse kanda maske valitsushoonetes. Samuti on nüüdne korraldus jätk Bideni varasemale korraldusele, millega nõuti maskikandmist osariikidevahelisel reisimisel.Uued reeglid puudutavad ka osariikide sisest transporti ning see jõustub alates esmaspäeva keskpäevast. CDC korraldus hõlmab lisaks ühistranspordile ka sellega seotud ootesaale.Korralduse mittetäitmine tähendab föderaalseaduste rikkumist. Erandid puudutavad söömist, joomist ja ravimite manustamist, samuti võib maski eemaldada identiteedikontrolli ajal.  "
err,05.01.2021 10:35,Raadiouudised,https://www.err.ee/1228405/lelle-parnu-raudteeloigu-remont-algab-kevadel,Lelle-Pärnu raudteelõigu remont algab kevadel,Edelaraudtee korraldatud riigihanke võitis Go Track ja leping allkirjastati aasta viimasel päeval. Ester Vilgats jätkab Pärnust. 
err,23.05.2020 13:38,Jalgpall,https://sport.err.ee/1093641/bayern-lasi-coutinho-120-miljonilisel-valjaostuklauslil-aeguda,Bayern lasi Coutinho 120-miljonilisel väljaostuklauslil aeguda,"Coutinho liitus Bayerniga hooajapikkuse laenulepingu alusel ning on tänavusel hooajal pidanud 22 kohtumist, milles löönud kaheksa väravat ning andnud kuus väravasöötu, vahendab Soccernet.ee.Bayernil oli võimalus Coutinho soetada 120 miljoni euro eest, kuid tegevjuht Karl-Heinz Rummenigge kinnitas, et seda tehingut ei teostatud. Samas ei sulgenud ta Coutinho Saksamaal jätkamise osas veel uksi. ""Väljaostuklausel aegus ja me ei aktiveerinud seda"" rääkis Rummenigge Saksa ajakirjale Der Spiegel. ""Vaatame, mis saab, kuid kindlasti pole ta meie valikutest välja heidetud,"" lisas ta.  AS-i andmetel on Saksamaa tippklubi prioriteediks hoopiski Bayer Leverkuseni noor mängumees Kai Havertz ning Manchester Citys palliv Leroy Sane. Loe edasi portaalist Soccernet.ee. "
err,20.07.2020 16:12,Võrkpall,https://sport.err.ee/1114954/tartu-vorkpallinaiskond-otsustas-loobuda-peatreeneri-teenetest,Tartu võrkpallinaiskond otsustas loobuda peatreeneri teenetest,"""Koroonaviiruse levikust tingitud kriisi tõttu langeb naiskonna eelarve märgatavalt ja me ei saanud Kristjanile enam uut lepingut pakkuda. Ka võistkond nooreneb oluliselt,"" vahendab klubi mänedžer Hendrik Rikandi sõnu Võrkpall24.ee.Keerulises olukorras võtab naiskonna juhendamise üle ilmselt just 34-aastane Rikand, kes on olnud viimased neli aastat klubi abitreener Andrei Ojametsa ja Kaisi kõrval.""Mängime Balti liigat edasi, sest Eesti meistrivõistluste nelja või viie mängu pärast poleks mõtet seda asja teha,"" sõnas Rikand.Nagu amatöörtasemel tegutsevates Eesti naiskondades tavaks, pole juulis veel mitmed mängijad uue hooaja osas otsust langetanud.Loe rohkem portaalist Võrkpall24.ee. "
err,10.12.2020 18:45,Raadiouudised,https://www.err.ee/1204168/tana-alanud-ulemkogu-kujuneb-pingeliseks,Täna alanud Ülemkogu kujuneb pingeliseks,"Aasta viimane riigijuhtide kohtumine kujuneb pingeliseks, sest vaidlusteemasid on mitu.
Joosep Värk "
err,16.05.2020 11:55,Elu,https://menu.err.ee/1090673/video-eva-luigas-opetas-kartulit-maha-panema,Video | Eva Luigas õpetas kartulit maha panema,"""Mulle väga meeldib, et kui suvel on vaja süüa teha, siis võtad lihtsalt ämbri kätte ja lähed hakkad kartulit võtma, ei pea iga asja pärast poodi minema,"" sõnas Eva Luigas ja kinnitas, et kartuli maha panemiseks tuleb kõigepealt teha vagu. ""Kartulile meeldib minna veidi sügavamasse mulda ja kevadel tasukski see vagu paar päeva varem valmis teha, sest kui kartulipanekuks läheb, siis saab seda vagu veel süvendada.""""Üks nipp on kartulipaneku juures veel, et vagu tasuks lõpuks ära viimistleda kuskil hommikul ja siis lasta sellel mullal veel soojeneda ning alles õhtul, vahetult enne seda, kui päike loojub, tasuks see vagu kinni ajada,"" selgitas Luigas ja rõhutas, et sellisel juhul salvestab muld soojust ning kartul hakkab varem tärkama.Eva Luigas tõdes, et kui vagu on aetud, siis tasub kartulile ka veidi toitu panna. ""Kartuliväetise valikul võib täiesti valida nii orgaanilise väetise kui ka mineraalse väetise vahel, aga mineraalse väetise puhul on väga oluline, et see ei sisaldaks kloori,"" mainis ta ja lisas, et samuti võib väetiseks kasutada kõdusõnnikut.""Kartulipanek käib niiviisi, et esimese kartuli panen vao otsa ning kahe kartuli vaheks sobib hästi jalalaba pikkus,"" nentis ta ja rõhutas, et enne mulda panekut võib kartuleid valguse käes hoida. ""Sellisel juhul tekivad idud ning mida suuremad on idud, seda kiiremini hakkavad kartulid kasvavad, aga päris väljaveninud idusid ei tohiks lasta tekkida, muidu jääb taim nõrgaks."" "
err,29.07.2020 20:47,Majandus,https://www.err.ee/1118285/valitsus-plaanib-teha-operaili-22-miljoni-euro-suuruse-rahasusti,Valitsus plaanib teha Operaili 22 miljoni euro suuruse rahasüsti,"Eelnõu järgi vajab Operail täiendavat aktsiakapitali sissemakset, et finantseerida ettevõtte kasvu, vastata omaniku dividendiootustele ning sälilitada jätkusuutlik kapitalistruktuur.Operail on Eesti riigile kuuluv raudtee-ettevõte, mille põhilisteks ärisuundadeks on kaubavedu, vedurite ja vagunite remont ja ehitus ning veeremi rent. Ettevõte annab tööd pea 650 inimesele.Operaili gruppi kuuluvad lisaks emaettevõttele ka vagunirendi ettevõtted AS Operail Leasing ja Operail Leasing Finland Oy ning Soome raudteeveo ettevõte Operail Finland Oy. "
err,17.02.2021 20:44,Majandus,https://www.err.ee/1608113626/ford-hakkab-2030-aastast-tootma-euroopas-ainult-elektriautosid,Ford hakkab 2030. aastast tootma Euroopas ainult elektriautosid,"Ford investeerib miljard dollarit uuenduskuurile oma Kölni tehases, et teha see tootmisbaasiks nullemissiooniga autodele, mis kasutavad Volkswageni mehaanilist raamistikku, ütles firma Euroopa haru president Stuart Rowley pressikonverentsil.Plaani järgi peaks Ford pakkuma Euroopas 2024. aastaks täiselektrilisi või gaasi-elektrilisi variante kõigist oma sõidukimudelitest. Täielik üleminek täiselektrilistele mudelitele peaks toimuma 2030. aastaks.Firma ennustas ka, et aastaks 2030 moodustavad elektri- ja hübriidautod kaks kolmandikku firma tarbesõidukite müügist.Euroopas hakkasid tänavu kehtima uued emissioonireeglid, mille järgi peavad autotootjad hoidma oma sõidukipargi keskmise emissiooni alla kindla piiri, vastastel korral ollakse silmitsi suure trahviga. Rowley sõnul õnnestub Fordil trahve vältida. "
err,09.12.2020 21:29,ilm,https://www.err.ee/1201969/kulm-ilm-jatkub,Külm ilm jätkub,"Ilm on külm ja praegu isegi tavapärasest keskmisest paar kraadi madalam ja jääb nii veel paariks päevaks.Maa jääb aga esialgu mustaks. Vähehaaval niiskemat õhku siiski lisandub, kuid suuremaks sajuks sellest ei piisa, küll aga võtab see päikesesära vähemaks. Reedel tuleb niiskust lisaks ja sajupilvi kandub üle Eesti. Tihe see sadu ei ole, aga mandril võib maa valge kihi ikka saada.Eelolev öö tuleb sajuta. Suurem osa Mandri-Eestist on selge taevaga, saartel, läänerannikul ja ka Eesti idaservas on pilvisem. Tuul puhub kagust 2-8, rannikul iiliti 12 m/s. Õhutemperatuur langeb saartel -5, mandril -10 kraadini.Hommik tuleb laialdaselt selge, vaid saartel ja Eesti idapiiri lähistel on pilvisem, aga ka sajuta. Puhub kagutuul 2-8, Liivi lahe ääres iiliti 12 m/s. Õhutemperatuur on saartel kuni -4, mandril kuni -8 kraadi.Neljapäeval on saartel ja läänerannikul pilved taevas ja kohati sajab kerget lund. Mandri sisealadel on hommikupoolik selgem, pärastlõunal liigub üle pilvi, mis aga sadu ei anna. Puhub kagu- ja idatuul 3-9, rannikul iiliti 12 m/s. Õhutemperatuur on -2 kuni -5, saartel -1 kuni +1 kraadi.Reede toob lund, laupäeva öösel sajab aga pigem lörtsi ja vihma ning temperatuur kerkib 0 kraadi ümbrusesse. Päeval pilved hõrenevad ja temperatuur suundub uuesti langusesse.Pühapäev on sajuta ja kargem. Esmaspäev on pehmem ja toob veidi lund juurde. "
err,12.04.2021 12:35,Raadiouudised,https://www.err.ee/1608174589/saksamaa-kristlik-demokraatliku-liidu-kantslerikandidaat-selgub-lahinadalatel,Saksamaa kristlik-demokraatliku liidu kantslerikandidaat selgub lähinädalatel,"Saksa ajakirjanike hinnangul on praegused kandidaadid teineteisest väga erinevad. 
Joosep Värk "
err,21.01.2021 21:19,Välismaa,https://www.err.ee/1608081229/biden-muutis-juba-ametiaja-esimestel-tundidel-trumpi-otsuseid,Biden muutis juba ametiaja esimestel tundidel Trumpi otsuseid,"Bideni ja tema asepresidendi Kamala Harrise esimene täispikk tööpäev algas neljapäeva hommikul jumalateenistusega, vahendas ""Aktuaalne kaamera"".Koroonaviiruse vastase võitluse peamiseks tõstnud Joe Bideni administratsioon esitas juba seitsmepunktilise kava, mille järgi kiirendab valitsus vaktsineerimist ja suurendab testimist. Kui eelmine president andis osariikidele otsustamiseks vabad käed, siis nüüd on üleriiklik strateegia, kuidas koroonaviiruse leviku vastu võidelda. Ühendriikides on koroonaviirusega seoses surnud 406 000 inimest ning 24,5 miljonit inimest on nakatunud.Enne seda aga andis Biden allkirja 15 presidendi käskkirjale, millest ühega kehtestati maskikandmise kohustus föderaalasutustes. Lisaks peatas ta ajutiselt Trumpi jätkatud müüriehituse Mehhiko piiril, et uurida selle rahastamisviise ja ehituslepinguid.
										Kongressisaadik: Kerry ligipääs riigisaladustele tuleb tühistada									Kõige tähtsam rahvusvahelises plaanis on aga riigi taasühendamine Pariisi kliimaleppega. Protsess võtab aega 30 päeva.Kliima erisaadik John Kerry kutsus kiirendama meetmeid, öeldes, et kivisöe tarbimist tuleb vähendada viis korda praegusest kiiremini, taastuvenergia kasutuselevõttu kuus ning elektriautode tootmist suurendada 22 korda kiiremini.""Meil on tõesti viimane kõige tähtsam võimalus end kokku võtta, ambitsiooni tõsta ja astuda Pariisi leppest järgmine samm. Läbikukkumine ei ole lihtsalt valik,"" ütles Kerry.Kanada avaldas kahetsust, et Donald Trumpi antud luba rajada Keystone XL nafta- ja gaasitoru sai Bideni käskkirjaga lõpu, kuid pidas seda mõistetavaks.President Biden tühistas ka seitsme riigi kodanikele kehtestatud sissesõidukeelu, mille Trump 2017. aastal kehtestas.Samuti taastas Biden DACA programmi ehk lastena USA-sse jõudnud inimeste võimaluse taotleda Ühendriikide kodakondsust.Samal ajal on demokraatide hallatud kongress edasi liikumas Trumpi üle kohtumõistmisega.""See on nende otsustada, kuidas ja millal me edasi läheme. See toimub peagi. Ma ei usu, et läheb kaua, kuid me peame seda tegema,"" sõnas esindajatekoja spiiker Nancy Pelosi. "
err,23.07.2020 15:15,Muusika,https://kultuur.err.ee/1115841/mercury-prize-ile-on-esimest-korda-nomineeritud-rohkem-nais-kui-meesartiste,Mercury Prize'ile on esimest korda nomineeritud rohkem nais- kui meesartiste,"Briti muusika aasta albumi nominentide hulgas on näiteks Charli XCX-i karantiiniprojekt ""How I'm Feeling Now"" ja Dua Lipa popmuusika oopus ""Future Nostalgia"". Kokku jõudis 2020. aasta Mercury Prize'i lühinimekirja seitse naismuusikut või -ansamblit. Varasem rekord oli viis, vahendab BBC.Vastupidiselt eelmise aasta nimekirjale, mis tõstis pjedestaalile poliitilised laulusõnad ja Brexiti-järgse punkmuusika, on žürii tänavuse valiku suurim võitja popmuusika – žanr, mida Mercury Prize'i on pärast 1990. aastaid, mil nominatsiooni said Take That ja Spice Girls, ignoreerinud.Kui Charli, Dua või Georgia peaks auhinna võitma, oleks see esimene kord pärast 1994. aastat, kui 25 000 naela suuruse auhinna võidab popalbum. Viimane kord sai selle tantsumuusikabänd M People albumi ""Elegant Slumming"" eest.Briti räpp on nimekirjas jätkuvalt tugevalt esindatud – nominentide hulgas on taas Stormzy ja Kano, kes loodavad korrata eelmise aasta võitja Dave'i edu.
										Merit Maarits: Michael Kiwanuka on lindprii, kes tegutseb žanrireeglitest väljaspool									Mõlema albumid käsitlevad kogemusi ja eelarvamusi, millega noored mustad britid silmitsi seisavad – teema, mis on aktuaalne ka Moses Boydi jazz-albumil ""Dark Matter"".Nimekirjas on ka mõned Mercury Prize'i lemmikud: Laura Marling on albumiga ""Song For Our Daughter"" nomineeritud neljandat korda, samal ajal, kui Michael Kiwanuka kuulub nüüdsest nende sekka, kelle kolm esimest albumit on kõik pälvinud nominatsiooni – varem on seda suutnud Coldplay ja Anna Calvi.Nimekirjas on ka üksikuid vähemtuntud artiste, nende hulgas Newcastle'i indie-bänd Lanterns On The Lake, mille laulja Hazel Wilde töötab praegu osalise tööajaga Newcastle'i ülikoolis, kuna teenib muusikaga nii vähe raha.Nimekirjast on välja jäänud ka mõned viimase 12 kuu jooksul ilmunud tähelepanuväärsed Briti albumid – näiteks pole nimekirjas The 1975, Harry Stylesi, Rina Sawayama ega FKA Twigsi albumeid, mida kõiki ennustati nominentide hulka.Võitja selgub neljapäeval, 10. septembril. Korraldajad loodavad auhinnatseremoonia korraldada Londoni Hammersmith Apollos, kuigi kõik oleneb koroonaviirusega seotud suunistest.2020. aasta Mercury Prize'i nominendid on järgmised:Anna Meredith - ""Fibs""Charli XCX - ""How I'm Feeling Now""Dua Lipa - ""Future Nostalgia""Georgia - ""Seeking Thrills""Kano - ""Hoodies All Summer""Lanterns On The Lake - ""Spook The Herd""Laura Marling - ""Song For Our Daughter""Michael Kiwanuka - ""Kiwanuka""Moses Boyd - ""Dark Matter""Porridge Radio - ""Every Bad""Sports Team - ""Deep Down Happy""Stormzy - ""Heavy Is The Head"" "
err,26.02.2021 10:36,Kirjandus,https://kultuur.err.ee/1608123313/blondiest-saab-koomiks,Blondiest saab koomiks,"Z2 Comics kombineerib koomiksis bändi ajaloo kunstiliste tõlgendustega kümnest nende loost. Koomiksi autorid on Amanda Conner ja Jimmy Palmiotti, kes puhusid DC Comicsis 2013. aastal uuesti elu sisse Harley Quinni koomiksisarjale, vahendab Pitchfork.Z2 Comics keskendubki oma töös muusikute lugude tõlgendamisele koomiksi vormis – pildiromaani on teiste hulgas pandud Cypress Hill, Elvis, Machine Gun Kelly, Sublime, Anthrax, The Doors, Gorillaz, Grateful Dead, Sturgill, Simpson, Yungblud jt.BLONDIE: AGAINST THE ODDS is a captivating story of rock 'n roll written and illustrated by @jpalmiotti, @amandarantsalot and Paul Mounts pic.twitter.com/jRsOYBjssU
— Z2 Comics (@Z2comics) February 25, 2021 "
err,19.08.2020 16:29,Muusika,https://kultuur.err.ee/1125442/arne-mikk-kutsuti-tagasi-estonia-noukogust-tema-asemele-nimetati-kerri-kotta,"Arne Mikk kutsuti tagasi Estonia nõukogust, tema asemele nimetati Kerri Kotta","""Eesti Muusika- ja Teatriakadeemia professorina ja kauaaegse Eesti muusikaelus osalejana on Kerri Kottal igakülgne vaade Eesti muusika ja muusikateatri arenguvajadustest,"" ütles kultuuriminister Tõnis Lukas.Kerri Kotta on muusikateoreetik ja helilooja, Eesti Muusika- ja Teatriakadeemia muusikateooria professor. Ta on mitmete publikatsioonide peatoimetaja ning erialaühingute juht. Kotta volitused rahvusooperi nõukogus kestavad 5. maini 2022. "
err,02.10.2020 18:40,Raadiouudised,https://www.err.ee/1142541/narvas-avati-sisekaitseakadeemia-uus-oppehoone,Narvas avati Sisekaitseakadeemia uus õppehoone,Jüri Nikolajev 
err,29.01.2021 08:32,Eesti,https://www.err.ee/1608091231/tartu-fookus-valimiste-eel-lasteaia-kohatasu-tookohad-ja-roheteemad,"Tartu fookus valimiste eel: lasteaia kohatasu, töökohad ja roheteemad","Eesti 200 Tartu linnapeakandidaat Kristina Kallas tahab rohkem toetada kultuuri. Kallase sõnul võiks Tartus olla rahvusvaheliselt tunnustatud igaaastane kultuuriüritus, nagu on Kuressaare ooperipäevad, Viljandi Folk või Tallinn Music Week. Tartus võiks esile tõsta teatri. Lisaks arvab Kallas, et oluline on tartlastele tagada head töökohad.""Tartu peaks püksirihma kõvasti pingutama, et siin tekiks juurde neid töökohti. Kuna ülikooli ikkagi iga aasta toob Tartusse väga palju uusi noori inimesi, ei ole Tartu täna kahjuks veel väga võimeline neid siin Tartus kinni hoidma. Nad lahkuvad veel enne, kui ülikooli lõpetavad, sest neil ei ole siin Tartus ka head tööd,"" rääkis Kallas.Tartu Keskerakonna linnapeakandidaat Jaan Toots tõi esile kolm teemat: multifunktsionaalne Arena Tartu, rohepööre ja tasuta lasteaiakohad.""Tasuta lasteaiakohad - me saame aru, see maksab 4 miljonit kopikatega aastas. Seda kohe ei saa. Aga järgmiseks neljaks aastaks me tahame minna sedapidi, et iga aasta üks miljon ehk 25 protsenti vähendamist. Ehk järgmise valimisperioodi lõpuks oleks Tartu lasteaiakohad tasuta,"" ütles Toots.Eesti Konservatiivse Rahvaerakonna Tartu linna ringkonna esimees Merle Kivest ütles, et nende linnapea kandidaat selgub märtsi keskel. EKRE tahab lasteaia kohatasu ühtlustada ümbritsevate maakondadega.""Üks Tartu arengu eesmärke on ka olnud rahvaarvu kasvatamine ning see teema, et inimestele oleksid tagatud taskukohased teenused, on kindlasti üheks võtmekohaks, et nad jääksid siia elama.""
										Tartu loobub kuuks ajaks lasteaia kohatasu küsimisest									Sotsiaaldemokraadid valivad oma linnapeakandidaadi mais. Praegune Tartu abilinnapea Gea Kangilaski kinnitas, et tal on soov saada Tartu linnapeaks. Kangilaski peab oluliseks muuta Tartu keskkonnasõbralikumaks, sealhulgas jalgrattateede rajamine põhiteedele. Veel mõtlevad sotsiaaldemokraadid töökohtadele.""Mis siin takistab töökohtade loomist või ka uue ettevõtluse arengut, siis paraku ei ole see mitte keskkond, keskkond on päris hea, vaid ühendused. See vajadus on nii suur, et me peame sellele tõsiselt otsa vaatama hakkama. Meil peavad olema head ühendused nii Tallinna, Riia kui ka Helsingiga,"" rääkis Kangilaski.Isamaa ridadest on Tõnis Lukas avaldanud soovi saada Tartu linnapeaks. Lukas heidab praegusele linnavalitsusele ette ambitsioonivaesust. Tartu võiks Lukase sõnul Tallinnaga moodustada pealinna telje. Lukas toetab mõtet Tartu linna piire laiendada.""See, mis Raadil toimub praegu, on ju hullumeelsus. Täiesti selgelt kultuuriliselt Tartu linnaga ühendatud Raadi piirkonnas, kus maamärgiks on Eesti Rahva Muuseum, vald planeerib Eesti Rahva Muuseumi hoone matmist magalasse maksumaksjate saamis eesmärgiga. Tartu maksumaksjad kanditakse koos sellest tuleneva tulumaksu tuluga lihtsalt Tartust välja ja Tartus ei ole selliste arenduste suhtes võimalust kaasa rääkida,"" rääkis Lukas.Tartu praegune linnapea, reformierakondlane Urmas Klaas loodab ametikohal jätkata. Klaas tahab rõhku panna hea elukeskkonna tagamisele, töökohtade olemasolule ja Tartu rahvusvahelise mainele.""Väga oluline on ettevõtluse arenguks transpordiühendused. See puudutab nii lennuühendusi, see puudutab rongiühendusi, maanteed. Omavalitsusel on siin oma roll arendada head koostööd nii keskvalitsusega kui ka teiste partneritega ja praegu on selleks Reformierakonnal ka väga head võimalused,"" leidis Klaas.Kohalike omavalitsuste volikogude valimised toimuvad 17. oktoobril. "
err,05.05.2021 10:38,Eesti,https://www.err.ee/1119699/aktuaalne-kaamera-kell-18-30,"Ööpäevaga tuli juurde 430 nakatunut, suri kuus inimest","Suri kuus inimest, 58-aastane mees, 68-aastane mees, 73-aastane mees, 84-aastane mees, 86-aastane naine ja 90-aastane mees. Alates pandeemia algusest on Eestis viirusega surnud 1183 inimest.Ööpäeva jooksul avati haiglates uusi COVID-19 haigusjuhtumeid kokku 23 ja haiglaravil viibib 18 patsienti vähem kui teisipäeval ehk kokku on haiglates 301 inimest. Neist omakorda vajab intensiivravi 51 patsienti (päev varem samuti 51) ja juhitaval hingamisel on 38 inimest (päev varem 39).Koju saadeti 17 inimest (üks registreeriti tagantjärgi) ning 17 inimest viidi üle mitte-COVID-19 osakonda. Haiglaravi on kokku vajanud seitse protsenti haigete üldarvust. Haiglaravil olevate patsientide keskmine vanus on 68 aastat, kõikidest haiglaravi vajavatest patsientidest on üle 60-aastased 229 inimest ehk 76 protsenti.Rahvastikuregistri andmetel laekus enim uusi positiivseid testitulemusi Harjumaale, kus koroonaviirusega nakatumine tuvastati 213 inimesel. 162 uutest Harjumaa haigusjuhtudest on Tallinnas.Ida-Virumaale lisandus 61, Pärnumaale 37, Tartumaale 31, Lääne-Virumaale 15, Põlvamaale 14, Läänemaale 13, Valgamaale 11 ning Viljandimaale kümme uut nakkusjuhtu. Raplamaale lisandus kaheksa, Saaremaale neli, Jõgeva- ja Järvamaale kaks ning Võrumaale lisandus üks uus nakatunu. Hiiumaale uusi nakkusjuhte ei lisandunud. Kaheksa positiivse testitulemuse saanul puudus rahvastikuregistris märgitud elukoht.Viimase 14 päeva haigestumus 100 000 inimese kohta on 363,2 ning esmaste positiivsete tulemuste osakaal tehtud testide koguarvust on kaheksa protsenti.Ööpäeva jooksul manustati 8714 vaktsiinidoosi, millest esmaseid kaitsesüste oli 4978. Vaktsineerimisi on tehtud kokku 346 940 inimesele, kellest lõpetatud vaktsineerimisega on 132 534 inimest.Üle 70-aastaste hõlmatus vähemalt ühe vaktsiinidoosiga on 62 protsenti. 70+ vanusegruppi on üle 60 protsendi vaktsineeritud kõikides maakondades, välja arvatud Ida-Virumaal.Kolmapäevaks on haiglates lõpetatud 7216 COVID-19 haigusjuhtumit 6943 inimesega ning viirusest on kokku tervenenud 114 033 inimest. "
err,28.09.2020 21:49,Välismaa,https://www.err.ee/1140642/uro-julgeolekunoukogu-kohtub-teisipaeval-magi-karabahhi-asjus,ÜRO julgeolekunõukogu kohtub teisipäeval Mägi-Karabahhi asjus,"Kohtumist palusid Saksamaa ja Prantsusmaa, kuid seda toetasid ka teised nõukogusse kuuluvad Euroopa riigid, nende seas Eesti, Belgia ja Suurbritannia.Konfliktipiirkonnas jätkub lahingutegevus Mägi-Karabahhi ja Aserbaidžaani jõudude kokkupuutejoone põhja- ja lõunasuunal, ütles esmaspäeval Armeenia kaitseministeeriumi pressisekretär Artsun Hovannisjan.""Lahingud jätkuvad eri ägedusega põhja- ja lõunasuunal. Vastane kasutab suurel hulgal suurtükiväge, kõik Aserbaidžaani relvajõudude pealetungid on edukalt tagasi löödud, vaenlane on paisatud tagasi ja kaotanud palju elavjõudu. Tema kaotuste suurust täpsustatakse,"" ütles Hovannisjan teabetunnis. Hovannisjani sõnul tulistasid Aserbaidžaani relvajõud Martakerti ja selle lähikülasid.Türgi president Recep Tayyip Erdogan nõudis esmaspäeval, et Armeenia lõpetaks Aserbaidžaanist lahku löönud Mägi-Karabahhi okupeerimise.""Saabunud on aeg, et regiooni kriis, mis algas Mägi-Karabahhi okupeerimisega, lõpetataks. Kui Armeenia otsekohe lahkub territooriumilt, mida ta okupeerib, naaseb regioon rahu ja harmoonia juurde,"" sõnas Türgi liider. "
err,05.01.2021 10:30,Jalgpall,https://sport.err.ee/1228057/itaalia-meedia-spal-soovib-tunjovi-laenule-saata,Itaalia meedia: SPAL soovib Tunjovi laenule saata,"Eelmisel hooajal Itaalia kõrgliigas mänginud, aga seal viimase koha saanud ning aste madalamale langenud SPAL ei ole esiliigas eestlasele mänguaega andnud. Kohalik ajaleht La Nuovo Ferrara kirjutab, et SPAL-i tehnilise personali juhataja Giorgio Zamuner otsib Tunjovile klubi, kus 19-aastane eestlane saaks mänguaega, kuid mängijaõigused jääksid SPAL-ile, vahendab Soccernet.ee.Esmaspäeval, kui SPAL sai Salvatore Esposito ja Alberto Paloschi tabamuste abil 2:1 võidu Frosinone üle, Tunjov koosseisu ei kuulunud. Tunjovi koduklubi on 17 mänguga kogunud 29 punkti, kaotades Empolile viie, Salernitanale kahe ja Monzale ühe silmaga. "
err,22.07.2020 16:15,Eesti,https://www.err.ee/1115586/galerii-ja-video-kaitsevagi-naitas-uusi-automaate-r20-rahe,Galerii ja video: kaitsevägi näitas uusi automaate R20 Rahe,"Automaadid R20 Rahe jõuavad juba paari kuu jooksul kaitseväe ja Kaitseliidu erinevatesse üksustesse. Kokku soetas kaitsevägi ligi 19 000 relva, mis saabuvad Eestisse kahe aasta jooksul.""Viimane kord hankis Eesti riik ja Eesti kaitsevägi automaate siis, kui me hankisime Galilid, mida tegelikult ei jätkunud kogu sõjaaja koosseisule. Relv R20, eestipärase nimega Rahe, on ette nähtud relvastuseks kogu sõjaaja struktuurile. See on kindlasti kaitseväe relvastuse seisukohast suur arenguhüpe, "" ütles kaitseväe juhataja kindralmajor Martin Herem.Esimese partiiga saabus Eestisse 1250 automaattulirelva R20 Rahe, 250 täpsuspüssi TA-R20 ning 70 rauaalust granaadiheitjat M203 koos lisavarustusega. Relvad koosnevad moodulitest ja neid saab vastavalt sõduri vajadustele ümber komplekteerida. Samuti on relva erinevad osad kergesti väljavahetatavad.""R20 on kogu maailma mastaabis moodne automaattulirelv. Uued relvad on võrreldes praegustega kergemad, suurema tabamistäpsusega ja töökindlamad, tõstes seeläbi meie üksuste efektiivsust. Samuti sobivad need nii parema- kui ka vasakukäelistele, kohandudes kasutaja vajadustega. Sõduri jaoks on automaat lahingus kõige olulisem relv,"" ütles kaitseväe pearelvur major Risto Pärtel ning lisas, et soetatav tänapäevane lisavarustus võimaldab uusi relvi kasutada nii öösel kui päeval.Relvade väljavahetamine toimub selle ja järgneva aasta jooksul üksuste kaupa vastavalt relvade tarnegraafikule. Esimesena saavad uued relvad Scoutspataljon ja rahvusvahelistel sõjalistel operatsioonidel teenivad üksused. Enamik üksuseid saavad standardpikkusega vintraudadega relvad. Lühema vintrauaga relvad lähevad mereväe, sõjaväepolitsei ja teiste lahingutoetusüksuste käsutusse.Seni kasutusel olnud automaattulirelvad Galil ja AK-4 kogutakse toetuse väejuhatuse ladudesse, kus need kontrollitakse tehniliselt üle ning valmistatakse ette pikaajaliseks hoiustamiseks. Heas seisukorras 5,56mm Galil automaadid jäävad kaitseväe sõjaaja täiendusreservi ja asendusrelvadeks. 7,62mm tagastatud AK-4 automaattulirelvad kontrollitakse samuti üle ning ladustatakse üldreservi tarbeks.Kaitseinvesteeringute keskus ja USA relvatootja Lewis Machine and Tool Company (LMT) sõlmisid möödunud aasta 1. juulil lepingu uute automaattulirelvade tarnimiseks kaitseväele. Relvatarne korraldatakse kuues etapis ajavahemikul 2020-2021, kuid täpsed tarneajad võivad muutuda seoses jätkuva COVID-19 olukorraga.LMT on USA 1980. aastal asutatud ettevõte. Nende valmistatud käsitulirelvi kasutavad mitmed USA militaar- ja jõustruktuurid, Ühendkuningriigi eriüksus SAS ning Uus-Meremaa armee.  Ülekande alguseni jäänud Ülekanne on lõppenudOTSEKopeeri HTML kood.Jaga 12   00:00 / 00:00LiveLaadimine   "
err,23.02.2021 08:21,kultuur,https://kultuur.err.ee/1608119902/anna-raudkatsi-nimelise-rahvatantsu-stipendiumi-laureaat-on-kalev-jarvela,Anna Raudkatsi nimelise rahvatantsu stipendiumi laureaat on Kalev Järvela,"Anna Raudkatsi Fondi halduskogu leidis, et Kalev Järvela on teinud hindamatut pedagoogilist ja loomingulist tööd rahvatantsu hoidmisel, tantsupidude eestvedamisel ning valdkonna edendamisel. Järvela on edasi viinud Anna Raudkatsi kõige olulisemaid algatusi, mis hõlmavad nii rahvatantsude kogumist ja oskuslikku õpetamist kui ka eesti rahvatantsust lähtuvat originaalloomingut. Seetõttu otsustas halduskogu, et Kalev Järvela kauaaegne tulemuslik tegevus Eesti rahvatantsuelus väärib Anna Raudkatsi 135. sünniaastapäeval igati tunnustamist fondi 2021. aasta stipendiumiga.Halduskogu liikme Sille Kapperi sõnul on Kalev Järvela oma elu jäägitult rahvatantsule pühendanud. ""Ta on 40 aastat tantsuõpetajana tegutsenud ning lisaks mitmete tantsukollektiivide edukale juhendamisele on ta õpetanud ja inspireerinud ka mitme järgmise põlvkonna nooremaid koreograafe ning tantsupedagooge,"" tõi Kapper esile.
										Oskar Kallase nimelise stipendiumi tänavune laureaat on Art Leete									Kalev Järvela (s 1960) oli aastatel 1985-2014 rahvakunstiansambli Leigarid kunstiline juht ja on praegu Leigarite rahvakunstiseltsi auliige. 2009. aastast alates on Järvela ka rahvatantsurühma Koidupuna kunstiline juht ning samuti juhendab ta Brüsselis töötavate eestlaste rühma Euroviisud.XVII üldtantsupeol ""Las jääda ükski mets"" (2004) oli Kalev Järvela idee autor ja pealavastaja. Alates 1987. aastast on ta osalenud noorte- ja üldtantsupidude lavastusgrupis kokku seitsmel korral. Tema loodud tants oli viimati kavas 2019. aasta tantsupeol. Kokku on tema tantse esitatud kuuel tantsupeol.Alates 2002. aastast on Kalev Järvela Eesti Rahvatantsu ja Rahvamuusika Seltsi juhatuse esimees.Anna Raudkatsi stipendium on aastast 1994 välja antav preemia silmapaistva rahvatantsualase tegevuse eest. Auhinda annab välja Eesti Rahvuskultuurifondi Anna Raudkatsi Fond tantsulooja 5- või 0-ga lõppeval sünniaastapäeva aastal ja samuti igal üldtantsupeol. Varasemalt on stipendiumi saanud Alfred Raadik (1994), 1996 Linda Raus (1996), Heino Aassalu (1999), Helju Müürsepp (2001), Ilma Adamson (2004), Eike Rõõmus (2006), Lille-Astra Arraste ja Henn Tiivel (2009), Helju Mikkel (2011), Ülo Luht (2014), Maie Orav (2016) ja Ene Jakobson (2019). "
err,06.09.2020 21:00,Jalgrattasport,https://sport.err.ee/1131890/president-kaljulaid-soitis-labi-eesti-uhe-raskeima-rattamaratoni-raja,President Kaljulaid sõitis läbi Eesti ühe raskeima rattamaratoni raja,"""Sõitsin sel nädalavahetusel läbi Haanja100 rattamaratoni trassi, kuna kolme nädala pärast, mil see tegelikult toimub, ei saa ma Lõuna-Eestis kohal olla,"" kirjutas president Kaljulaid sotsiaalmeedias. ""See pole küll suurim Eesti rattasõitude hulgas, aga kõik ratturid teavad seda. Eks korraldajate endi pandud tunnuslause - ainult hulludele! - võtab selle trassi hästi kokku. Tänan Ivarit, Ahtot, Juhot ja kõiki teisi Haanja mehi-naisi, kes eile ja täna sõites kampa lõid või muul moel abiks olid.""  "
err,31.03.2021 21:11,Jalgpalli Eesti koondis,https://sport.err.ee/1608161905/reim-kolme-mangu-kokkuvotteks-poisid-mangisid-maksimumi-piiril,Reim kolme mängu kokkuvõtteks: poisid mängisid maksimumi piiril,"""Algus oli väga-väga raske, eks kolm kõva mängu nädala jooksul oli poistele päris piiripealne ja võttis natuke aega, et rütmi sisse saada,"" rääkis kevadises koondiseaknas meeskonna peatreeneri kohuseid täitnud Martin Reim pressikonverentsil.""15-20-minutilise mängu järel hakkasime sammu pidama ja olime vähemalt mängus sees. Loomulikult olime palju surve all ja häid võimalusi ei tekkinud, aga 0:1 seis on alati selline, mis hoiab võimalust õhus. Täna ei õnnestunud kahjuks ka lõpus head momenti tekitada,"" tõdes Reim.Eesti alustas kevadist akent 2:6 kaotusega Tšehhile, sellele järgnes 2:4 kaotus Valgevenele. Reimi viimases mängus lubati endale lüüa üks värav. ""Kui Sanderi [Puri] välja jätame, oli kaitseliin ikkagi suhteliselt noor ja nende enesekindlus kasvab iga mänguga. Üks [värav endale lubada] on parem kui neli või kuus,"" sõnas endine koondislane.""Võrreldes eelmiste mängudega oli meil ründes natuke vähem kokkumängu ja loovust, Henri [Anier] ja Robert [Kirss] ei ole ka koos ründes mänginud, üksteise mõistmine ei olnud kõige parem. Mitmed poisid näitasid oma sisu ja tegid ukse kas täitsa lahti või vähemalt panid peatreeneri valikute üle mõtlema.""""Paljud mängijad said ennast tõestada ja näidata, et neis on sisu mängida. Kui olla realistlik ja vaadata olukorda, kust me tulime ja kuhu sisse hüppasime, olen poiste üle uhke, nad mängisid oma maksimumi piiril ja nii mõnigi ületas ennast. Seda on hea tõdeda,"" võttis Reim kevadise koondiseakna kokku. "
err,30.05.2020 18:37,Eesti,https://www.err.ee/1096518/reinsalu-who-vajab-reforme,Reinsalu: WHO vajab reforme,"USA president Donald Trump teatas reedel riigi lahkumisest WHO-st. Välisminister Urmas Reinsalu sõnul on Ameerika Ühendriigid esitanud tõsiseid süüdistusi WHO tegematajätmiste kohta, vahendas ""Aktuaalne kaamera"".Reinsalu nõustub, et WHO ei tegutsenud kuigi efektiivselt koroonakriisi ajal viiruse leviku tõkestamisel.""Kindlasti on ka Eesti riik, kes soovib WHO reformimist, soovib sõltumatut juurdlust, mis tuvastaks probleemid. Kas WHO-d on võimalik reformida ka praegu, veel viiruse leviku ajal või kriisi ajal, see on keerulisem. Enne peame suutma aktuutsed probleemid lahendada,"" ütles minister.Ta lisas, et kuna WHO-le puudub praegu alternatiiv rahvusvahelises tervisekoostöös, siis on tähtis, et organisatsioon jätkaks tegutsemist.""See, mis puudutab Ameerika Ühendriike, siis nad on lubanud, et selle raha, mida nad maksid WHO liikmemaksuks, suunavad teistesse meditsiinitegevustesse. Ma loodan, et see läheb eesmärgipäraselt üle maailma selle viiruse ja muude tervisprobleemide tõkestamiseks,"" rääkis Reinsalu.Sotsiaalministeeriumi asekantsler Maris Jesse ütles, et USA presidendi teade koostöö lõpetamisest WHO-ga on segadusttekitav. Millised on reaalsed sammud, see selgub Jesse sõnul lähiajal. Praegu pole teada ka see, mida see rahalises mõttes tähendab.""Kui USA rahalised maksed WHO-sse peatab, siis on eelkõige löögi all kõik erinevad programmid, mida USA on sihtotstarbeliselt üle maailma rahastanud. WHO rahastus koosneb liikmesriikide liikmemaksudest, aga see on natukene rohkem kui 20 protsenti. /.../ Ülejäänud rahastus on doonorite poolt - rikkamad riigid ja Euroopa Liit tervikuna kui ka erasektori doonorid,"" selgitas Jesse.Eesti liikmemaks on sel aastal ligi 187 000 USA dollarit. WHO koroonafondi toetas Eesti aga näiteks 100 000 euroga. "
err,13.11.2020 12:40,Raadiouudised,https://www.err.ee/1158801/politsei-tuletab-meelde-et-inimesed-kontrolliksid-ule-millised-on-nende-kaes-olevad-hoiatus-ja-signaalrelvad,"Politsei tuletab meelde, et inimesed kontrolliksid üle, millised on nende käes olevad hoiatus- ja signaalrelvad ",Selgitab Haapsalu politseijaoskonna piirkonnapolitseinik Vello Vichterpal. 
err,03.10.2020 21:54,Tennis,https://sport.err.ee/1142819/tsitsipas-ja-dimitrov-said-loobumisvoidud-djokovic-paases-samuti-edasi,"Tsitsipas ja Dimitrov said loobumisvõidud, Djokovic pääses samuti edasi","Sloveenia tennisist Aljaz Bedene (ATP 56.) andis Tsitsipasile loobumisvõidu seisult 1:6, 2:6, 1:3 ning kohtumine oli kestnud tund aega ja 21 minutit. Hispaanlane Roberto Carballes Baena (ATP 101.) jättis mängimise pooleli seisult 1:6, 3:6. Matš kestis tund aega ja viis minutit.Neljandas ringis mängivad Tsitsipas ja Dimitrov omavahel.Daniel Elahi Galan Riverosi (ATP 153.) tulemusega 6:0, 6:3, 6:2 alistanud maailma esireket Novak Djokovic läheb järgmises ringis vastamisi venelase Karen Hatšanoviga (ATP 16.), kes võitis Cristian Garinit (ATP 19.) tulemusega 6:2, 3:6, 6:4, 6:2. Djokovic ei ole seejuures turniiril veel settigi kaotanud. "
err,21.06.2020 15:37,Teater,https://kultuur.err.ee/1104793/vahur-keller-viirus-kui-nahtamatu-zen-master,Vahur Keller. Viirus kui nähtamatu zen-master,"Kaks aastat tagasi lõppes minu paar kümnendit kestnud töö riigiteatrite süsteemis. Uutel juhtidel on sageli mugavam oma nägemust ellu viia tema enda kokku kutsutud meeskonnaga. Olin hakanud teatrit, kus tegutsesin, ehk liigagi omaks pidama, ja selline illusioon maksab sageli varem või hiljem valusalt kätte.Hirm muutuse ees oli väga suur. Riigiteater annab turvatunde, millel on nii häid kui ka halbu külgi. Võimalus trupiga pikemalt koos töötada on hea: kui kolleege paremini tunda, saab avaneda potentsiaal, mis põgusal projektipõhisel kokkupuutel jääks ehk varjatuks. Tähtsusetu ei ole muidugi ka majanduslik pool: küllaltki kesine teatripalk on enamasti küll kuu esimeste päevadega otsas, kuid kodulaenu saab tasutud ja haigekassa teenus on garanteeritud. Selge, et kui argimuresid on vähem, saab paremini loomingule keskenduda.Nüüd, tagantjärele, olen aru saanud, et riigisüsteemis töötamine pidurdab loominguliselt siiski rohkem kui pakub. Regulaarne sissetulek, ükskõik kui väike see ka ei ole, põhjustab alateadlikult sõltuvuse, samuti ka ""turvaline ja toetav teatripere"". Alateadlik hirm saada sellest turvatsoonist välja heidetud sunnib kompromissidele, halvemal juhul alandlikkusele või käegalöömisele. Omamoodi paradoks: kultuuritegijaid peaks toetama just selleks, et nad oleksid julged, loomingulised ja vabad, ometi soosib praegune süsteem liiga sageli pigem ettevaatlikkust ja keskpärasust.Süsteemist lahkumine on üks minu õigemaid otsuseid. Ettevõtluskoolitusel avastasin täiesti uue maailma, kohtasin mitmeid toredaid inimesi, kelle elu sisuks (üllatus-üllatus!) ei olnudki teater. Mul tuli neile tõestada, miks ja kellele on see vajalik, mida ma teen, leida järjekindlalt põhjendusi, miks peaksid inimesed minu loodavasse teatrisse tulema.Põnevusteatrit pakkuvale Kellerteatrile on leitud ülimalt sobiv asukoht, Tallinna Püssirohuaida kahemeetriste paekiviseinte ja müstilise atmosfääriga saal.Tambet KaugemaNii vormus Eesti esimese põnevusteatri mõte: otsustasin teha teatri, mis on pühendatud põnevikele, detektiivilugudele, müsteeriumidele ja õuduslugudele. Peagi õnnestus leida uuele põnevusteatrile ka ülimalt sobiv asukoht, Tallinna Püssirohuaida kahemeetriste paekiviseinte ja müstilise atmosfääriga saal.Lõputööna tuli koostada põhjalik äriplaan. Kuna seni olin kokku puutunud peamiselt loominguga, oli kultuuri käsitlemine äri sõnavara toel harjumatu ja tekitas isegi mõningase tõrke, ent andis viimaks midagi väga väärtuslikku. See õpetas nägema teatritegemist uue nurga alt, pidevalt endalt küsima, millistele inimeste vajadustele mu tegevus vastab, mida ma neile pakun, mida nad mujalt ei leia ja ilma milleta nad hakkama ei saa. Mis õigustab selle uue teatri olemasolu? Ainult siis, kui neile küsimustele on vastus olemas, on võimalik ilma toetuseta erateatril (võib-olla) ellu jääda.Alustada ei olnud raske: mind ümbritsesid vaimustavad, toetavad inimesed ja iga uue alguse hasart annab juba ise energiat. Keeruliseks läks paari kuu pärast. Peaaegu olematute rahaliste vahendite juures uute vaatajateni jõuda oli rohkem kui keeruline. Ühismeedias laigiti teatri postitusi palju, kuid pileteid ei ostetud piisavalt. Kui väikese koha puhul on keeruline ennast ära majandada isegi täissaalide korral, siis kehvematel kuudel oli täitumus vaid keskmiselt 20 protsenti. Investeeringuid tuli teha palju: poodiumid, tehnikapark, sisustus jm. Peaaegu igal kuul tuli leida võimalusi raha juurde laenata, et miinus katta. Lootusetus tahtis sageli võimust võtta, kuid siiski ei mäleta ma ühtegi hetke, mil oleksin ennast kirunud, et olin selle tee ette võtnud.Pööre paremuse poole saabus sügisel. Juba oktoobris olid mitmed etendused välja müüdud ja uue aasta esimestel kuudel oli saali täitumus rohkem kui 80 protsenti. Selle aasta 1. märtsil tähistas Kellerteater oma esimest sünnipäeva. Aastaga olime toonud lavale kuus esietendust ning korraldanud paarkümmend kontserti. Saak oli meeldivalt mitmekesine: klassikaline detektiivilugu, sõnadeta õuduskomöödia, meelemüsteerium, uudisdramaturgia Indrek Harglalt, lisaks kaks põnevat judinalugu lastele. Meil oli aastaga kogunenud 6500 vaatajat ning teatri saali täitumus oli kasvanud neli korda. Tegevust toetasid edukalt erilise atmosfääriga kohvik ja ruumi rentimine üritusteks. Vähem kui aastaga oli põnevusteater ellu jäänud ja tegime julgemaid plaane järgmiseks hooajaks.Eriolukorra kehtestamisega leidis veel kord kinnitust kultuuriettevõtluse haprus. Kuigi ühest küljest võimaldab väiksem struktuur kriisihetkel paindlikumalt ka kulusid kokku hoida, sai üsna ruttu selgeks, et ilma välise abita ei ole võimalik tegevust jätkata. Vaatamata partnerite tänuväärsele vastutulekule maksetähtaegade ajatamise, ruumide rendist loobumise, teenustasude vähendamise jm osas, kahanes õhuke varu ühe kuuga nulli ja sealt edasi miinusesse. Kriisi esimestel päevadel videofirma StillFrame'i ja Television.ee-ga koostöös sündinud virtuaalteater tõi noorele Kellerteatrile küll palju positiivset tähelepanu, kuid majanduslikult langes teatri tulu esimese kuuga umbes 20 korda.Virtuaalteatrit võib siiski pidada kriisi toredaks viljaks. Tänu keerulise aja sünnitatud koostööle on Kellerteatri lavastused ""Armunud alkeemik"" ja ""Canterville'i kummitus"" kellerteater.television.ee platvormil kogu aeg nähtavad. Viimast saab vaadata ka dubleerituna inglise ja vene keelde. Lavastusi on vaadatud üle maailma ning oleme virtuaalselt jõudnud inimesteni, kes poleks Kellerteatrit ilmselt muul moel kuidagi avastanud. Virtuaalset kanalit arendame edasi kindlasti ka tulevikus, ""normaalolukorra"" ajal.Õnneks lubas kultuuriministeerium üsna kohe eriolukorra alguses ka erateatreid erakorraliselt toetada. Teadmine, et abi on teel, vältis vähemasti suuremaid südamerütmi häireid. Usun, et ilma selle otsuseta oleks Eesti kultuuripõldu tabanud kiire ikaldus, sest pikaks ajaks oleks kadunud enamik väiksemaid kultuuripilti rikastanud kooslusi.Ometi pani olukord taas mõtlema kultuuritoetustest üldisemalt. Paljud vabakutselised kultuuritegijad said (või loodetavasti veel saavad) kriisimeetmetest toetust, mis võimaldab ehk paar kuud hakkama saada. Paljudele on aga kriis kestnud juba aastaid: töötatakse, luuakse põnevat ja kõrgel tasemel kultuuri, sageli kirglikult ja entusiasmist, omamata tervisekindlustust või mingeidki muid garantiisid. Selle taga, et Kellerteater sündis ja püsima jäi, on hullumeelset optimismi, rida õnnelikke juhuseid ja vapustavalt visad inimesed.Praeguse süsteemi juures tuleb uuel teatril esimesed kolm aastat ise majanduslikult ellu jääda. Kultuurkapitalilt on küll võimalik taotleda raha lavastuste väljatoomiseks, kuid etenduste andmiseks, turunduseks, administreerimiseks jms tuleb leida raha ise. Kulka on kuldaväärt, ilma selleta ei oleks praegu süsteemivälise teatri tegemine üldse mõeldav, kuid paraku antakse ka kulkast rahapuudusel enamasti toetust ainult lavastusgrupi ja näitlejate tasudeks, vahel sedagi eelarvega võrreldes vähendatud summas, mistõttu jäävad alustava teatri õlule ka tootmiskulud (kostüümid, dekoratsioonid, rekvisiidid jms).Nii ongi noorel teatril pidevalt hing kinni ja pankrott kummitab pea kohal. Seejuures nõuab just alustamine kõige suuremaid investeeringuid. Teatritegemiseks vajaliku tehnika rentimine ei ole pikemaajaliselt kuigi mõistlik, mistõttu tuleb leida kusagilt raha, et osta poodiumid, heli- ja valgustehnika jpm.Ma ei taha öelda, et kõigile, kel tuleb uitmõte teha oma teater, peaks kohe kamaluga kulda selga viskama, kuid oma tee valimine teatritegijana on praegu siiski seotud liiga suure isikliku riskiga. Kultuuriministeeriumil võiks olla näiteks n-ö starditoetuse meede uudsete eraalgatuste tarvis. Kui loodava üksuse idee on omanäoline ning eristub muust kultuuripildist, tegijate haridus ja kogemus usaldusväärsed ning nende finantsplaan selge ja arusaadav, siis võiks riik igal juhul tegevusele kohe õla alla panna. Kindlasti on selline avansiandmine omajagu riskantne, kuid usun, et nii sünniks rohkem põnevat ja eripalgelist kultuuri. Kui panna oma aias kasvama ilus ja eriline taim, ei ole vist mõistlik kolm aastat lihtsalt jälgida, kas ta jääb ellu, ning alles seejärel asuda kastma ja väetama.Kuigi etendusasutustele kestab eriolukord endiselt ja määramatus põhjustab stressi, on praegune olukord mõnes mõttes isegi tõelisem ja ausam. Iga prognoos on illusioon ja meie plaanidest sõltub enamasti palju vähem, kui arvame. Mängureeglite drastiline muutumine sunnib otsima uusi vahendeid. Kellerteater, usutavasti ka teised väikesed erateatrid, on ehk isegi natuke paremas seisus kui suured, sest oleme harjunud iga päev paindlikult ja kiirelt mõtlema ning tegutsema.Zen-master viirus tuletab meile meelde, et tulevik on alati abstraktne. Oluline on see, mida teeme täna, ja nii on see tegelikult ju igal ajal.Selle artikli kirjutamise ajal päike paistab, viirushaigus taandub. Istutasime Püssirohuaida hoovi puid, et publikul oleks pärast hädaolukorra lõppemist taas tore teatrisse tulla, ja juulis esietendub Kellerteatris psühhotriller ""Mäng"". Usun, et teater jääb ellu. Lõpetan meie administraatori Jane Oksa kuldsete sõnadega: ""Ja siis on kõik jälle hästi!""*Artikkel põhineb Vahur Kelleri ettekandel, mille ta pidas Eesti Kultuuri Koja korraldatud ettekannete õhtul 11. VI Tallinna galeriis Art Space. Artikkel ilmus Sirbis. "
err,13.12.2020 18:53,Võrkpall,https://sport.err.ee/1206517/tallinna-selver-palvis-kaheksanda-jarjestikuse-voidu,Tallinna Selver pälvis kaheksanda järjestikuse võidu,"Kohtumine kestis kokku ühe tunni ja üheksa minutit. Võitjate resultatiivseim oli meeskonna kapten Andrus Raadik, kes sai kirja üleplatsimehena 13 punkti. Renee Teppan lisas tiimile 11 ja Oliver Orav kaheksa silma. Jekabpilsi Luši parim oli üheksa punktiga Pavels Jemeljanovs.Tallinna Selveri jaoks oli tegemist kaheksanda järjestikuse võiduga. Liigatabelis jätkab pealinna meeskond viiendal kohal, Jekabpils Luši on kolmandal positsioonil. "
err,30.06.2020 14:47,Eurovisioon,https://menu.err.ee/1107500/uuring-eurovisioonil-on-suurim-toenaosus-voita-armastusest-raakivatel-lugudel,Uuring: Eurovisioonil on suurim tõenäosus võita armastusest rääkivatel lugudel,"Viimase kümne aasta jooksul on armastusest laulnud 69 protsenti Eurovisioonil esinejatest. Esikolmikusse jõudnud lugude seas on armastusest rääkivate laulude osakaal aga veelgi suurem ehk 83 protsenti, vahendab CNN.Eurovisioonil kõlanud armastuslaulud saab jagada nelja kategooriasse – lauldakse nii armastuse otsimisest, armunud olemisest, armastusega seotud probleemidest kui ka armuvalust. Lisaks armastusele on populaarsed teemad aga ka võrdsus, muusika, enesekehtestamine, ajalugu ja tantsupidu.Ühtlasi selgus uuringust, et viimase kümne aasta jooksul on Eurovisiooni võidulugude tempo aeglustunud. 2010. aastal oli esikolmiku lugude keskmine tempo 148 lööki minutis, 2019. aastal aga 76.Eurovisiooni üks tuntud võtetest on ka lauldes helistiku vahetamine. Seda teeb lauluvõistlusel iga viies osaleja, kuid viimastel aastatel pole ükski helistiku vahetusega laul Eurovisiooni võitnud.Uuringust selgus ka, et Eurovisioon ei ole popmuusika trendidega kaasa läinud, vaid on arenenud omas unikaalses suunas. Põhjuseks võib olla asjaolu, et lauluvõistlusel mängivad rolli ka mitmed kultuurilised ja struktuurilised faktorid. "
err,22.08.2020 07:10,Välismaa,https://www.err.ee/1126415/saksa-meditsiinilennuk-navalnoiga-alustas-lendu-omskist-berliini,Saksa meditsiinilennuk Navalnõiga alustas lendu Omskist Berliini,"Vene võimud andsid reedel loa Navalnõi toimetamiseks ravile Saksamaale.Navalnõi kõneisik Kira Jarmõš tänas Twitteris kõiki toetuse eest.""Lennuk Alekseiga alustas lendu Berliini.  Suur tänu kõigile toetuse eest. Võitlus Aleksei elu ja tervise eest alles algab ning tuleb minna veel pikk tee, kuid praegu on tehtud esimene samm,"" kirjutas ta.Navalnõil hakkas halb 20. augustil lennul Tomskist Moskvasse. Lennuk tegi erakorralise vahemaandumise Omskis. Opositsionäär toimetati Omski haigla reanimatsiooniosakonda. Ta oli koomas.Kaasvõitlejate hinnangul võidi Navalnõi mürgitada. "
err,13.08.2020 12:38,Autoralli,https://sport.err.ee/1123339/turgi-ralli-viimane-paev-saab-olema-viimase-nelja-hooaja-pikim,Türgi ralli viimane päev saab olema viimase nelja hooaja pikim,"Rallipiloodid läbivad kahel korral raske 38,15-kilomeetrise Cetibeli katse, samuti läbitakse kahel korral 7,05-kilomeetrine Marmarise katse.Viimati oli MM-sarja osalejate jaoks viimane võistluspäev niivõrd pikk nelja aasta eest, kui Mehhiko ralli kolmas päev algas koguni 80 kilomeetri pikkuse Guanajuato katsega.Hooaja viiendaks etapiks oleva Türgi raames sõidetakse mägistel kruusateedel kokku keerulised 12 kiiruskatset.Türgi MM-ralli, kus mullu võidutses Sebastien Ogier, järgneb septembri alguses peetavale Eesti rallile. Hooaja viies etapp sõidetakse 18.–20. septembril. "
err,22.02.2021 17:55,Jalgrattasport,https://sport.err.ee/1608119488/eesti-rattur-teenis-martinique-i-saarel-hooaja-teise-voidu,Eesti rattur teenis Martinique'i saarel hooaja teise võidu,"Kuue kilomeetri pikkune eraldistart toimus Le Roberti nimelises linnas ja sisaldas endas ühe kilomeetri pikkust lõputõusu. Teise koha pälvis Kylian Alger (+0.06) ja kolmanda Florian Barket (+0.14).""Läksin sama mentaliteediga starti nagu eelmisel laupäeval, hoidsin sõidu esimeses pooles tagasi, seda näitasid ka vaheajad, aga erinesin teistest lõputõusu kiirusega,"" rääkis Kivistik. ""Lõputõusu esimene pool oli kohati üle 20% ning teises pooles läks tõusunurk laugemaks. Tunnen, et võrreldes möödunud hooajaga olen tubli sammu edasi astunud, võttes arvesse seda, et ajad on tuttavatel tõusudel märkimisväärselt paranenud. Loodan väga, et peatselt saab ka grupisõitudega alustada, kuid hetkel informatsioon selle kohta puudub ja tuleb leppida eraldistartidega. Samas olen tänulik, et üldse võistelda saan, seda võimalust pole hetkel just paljudel. Veebruarikuus rohkem starte kavas pole ehk saan keskenduda treeningutele. Järgmise stardi teen märtsi esimesel nädalavahetusel."" "
err,20.04.2021 18:54,Võrkpall,https://sport.err.ee/1608185017/sarava-hooaja-selja-taha-jatnud-kullerkann-vaatab-taas-piiri-taha,Särava hooaja selja taha jätnud Kullerkann vaatab taas piiri taha,"Diagonaalründajana korralikult paugutanud Kadi Kullerkann võitis Tallinna Tehnikaülikooli naiskonnaga kõik kolm välja mängitud tiitlit - Balti liiga, Eesti meistrivõistlused ja karikavõistlused. Otsustavates mängudes oli ta klubi peamine skoorija. Et tiimi koondati erinevatel põhjustel koju jäänud koondislased, siis olid treeningud hea tasemega ja nii jäi Kullerkann klubihooajaga igati rahule.""Eestis on alati olnud natukene teistmoodi mängida kui välismaal, aga ma arvan, et meie naiskond oli sel aastal väga hea komplekteeritusega,"" rääkis Kullerkann ERR-ile. ""Mis siis, et siin on räägitud igatpidi, et kas on Eesti liigale vastav tase või ei ole. Trennid olid selle võrra väga head. Ise tundsin, et sain heal tasemel mängida ja treenida. Ma olen väga rahul ja põnevusega ootan seda, mis koondisesuvi toob.""
										TalTech/Tradehouse krooniti Eesti meistriks									Esmaspäevast alustas Kullerkann koondisega ettevalmistust EM-valikturniiriks. Eelmises tsüklis aitas ta naiskonnal teenida ajaloolise pääsme finaalturniirile, kuid põlvevigastusest taastumine polnud piisavalt kiire, et hiljem finaalturniiril mängida. Nüüd on ta terve ja heas vormis.""Keha on heas korras. Ei saa öelda, et need vigastused kuidagi väga tunda annaks. See ongi selline pikem protsess. Kindlasti ma teen sellele ka vastavalt jõusaalis lisa nendele kohtadele, mis on eelnevalt olnud vigastatud. Füüsiline pool saab kindlasti paremaks minna nende pikkade ja intensiivsete koondisetreeningutega ja kindlasti ta ka läheb,"" tõdes Kullerkann.Balti liiga finaalis teenis 28-aastane ja 193 cm pikk Kullerkann kõige väärtuslikuma mängija auhinna. Medaleid võitis ta töö kõrvalt. USA-s kõrghariduse saanud Kullerkann tegutseb Teras Beach rannavolle keskuses mänedžeri ja treenerina. Edukas hooaeg andis taas tõuke püüda välislepingut.""Juba eelmine suvi oli selline mõte, et võiks uuesti välismaale proovida. Nüüd vastavalt muidugi maailma olukorrale olin sel aastal ikkagi Eestis, tundus selline õige samm ning nähes ka, kuidas hooaeg möödus, saime päris palju mängida. Päris motiveeriv on taas väljaspoole vaadata. Eks me näe, kuidas läheb läbi selle suve, aga ise olen küll sellele avatud,"" kinnitas koondislane.Eesti meister on eelnevalt mänginud profina Filipiinidel, Türgis ja Hollandis. "
err,05.05.2021 10:38,Eesti,https://www.err.ee/1137166/viipekeelsed-uudised,"Ööpäevaga tuli juurde 430 nakatunut, suri kuus inimest","Suri kuus inimest, 58-aastane mees, 68-aastane mees, 73-aastane mees, 84-aastane mees, 86-aastane naine ja 90-aastane mees. Alates pandeemia algusest on Eestis viirusega surnud 1183 inimest.Ööpäeva jooksul avati haiglates uusi COVID-19 haigusjuhtumeid kokku 23 ja haiglaravil viibib 18 patsienti vähem kui teisipäeval ehk kokku on haiglates 301 inimest. Neist omakorda vajab intensiivravi 51 patsienti (päev varem samuti 51) ja juhitaval hingamisel on 38 inimest (päev varem 39).Koju saadeti 17 inimest (üks registreeriti tagantjärgi) ning 17 inimest viidi üle mitte-COVID-19 osakonda. Haiglaravi on kokku vajanud seitse protsenti haigete üldarvust. Haiglaravil olevate patsientide keskmine vanus on 68 aastat, kõikidest haiglaravi vajavatest patsientidest on üle 60-aastased 229 inimest ehk 76 protsenti.Rahvastikuregistri andmetel laekus enim uusi positiivseid testitulemusi Harjumaale, kus koroonaviirusega nakatumine tuvastati 213 inimesel. 162 uutest Harjumaa haigusjuhtudest on Tallinnas.Ida-Virumaale lisandus 61, Pärnumaale 37, Tartumaale 31, Lääne-Virumaale 15, Põlvamaale 14, Läänemaale 13, Valgamaale 11 ning Viljandimaale kümme uut nakkusjuhtu. Raplamaale lisandus kaheksa, Saaremaale neli, Jõgeva- ja Järvamaale kaks ning Võrumaale lisandus üks uus nakatunu. Hiiumaale uusi nakkusjuhte ei lisandunud. Kaheksa positiivse testitulemuse saanul puudus rahvastikuregistris märgitud elukoht.Viimase 14 päeva haigestumus 100 000 inimese kohta on 363,2 ning esmaste positiivsete tulemuste osakaal tehtud testide koguarvust on kaheksa protsenti.Ööpäeva jooksul manustati 8714 vaktsiinidoosi, millest esmaseid kaitsesüste oli 4978. Vaktsineerimisi on tehtud kokku 346 940 inimesele, kellest lõpetatud vaktsineerimisega on 132 534 inimest.Üle 70-aastaste hõlmatus vähemalt ühe vaktsiinidoosiga on 62 protsenti. 70+ vanusegruppi on üle 60 protsendi vaktsineeritud kõikides maakondades, välja arvatud Ida-Virumaal.Kolmapäevaks on haiglates lõpetatud 7216 COVID-19 haigusjuhtumit 6943 inimesega ning viirusest on kokku tervenenud 114 033 inimest. "
err,26.02.2021 13:49,Välismaa,https://www.err.ee/1608123631/usa-luureraport-saudi-araabia-valitseja-kiitis-heaks-khashoggi-morvamise,USA luureraport: Saudi Araabia valitseja kiitis heaks Khashoggi mõrvamise,"Kahe aasta vanuses ja osaliselt redigeeritud raportis, mille president Joe Bideni administratsioon avaldas, jõudis USA luure järeldusele, et prints ""kiitis heaks operatsiooni Türgis Istanbulis Saudi ajakirjaniku Jamal Khashoggi kinnivõtmiseks või tapmiseks"".""Initsiaalide MBS järgi tuntud kroonprints teadis Khashoggi tapmist 2018. aasta oktoobris ette,"" teatasid USA luurearuannet tundvad allikad The Times'i andmetel juba varem.""Alates 2017. aastast on kroonprintsil olnud täielik kontroll kuningriigi julgeoleku- ja luureoperatsioonide üle, mistõttu on ebatõenäoline, et Saudi ametnikud oleksid korraldanud sellise iseloomuga operatsiooni ilma kroonprintsi heakskiiduta,"" öeldi raportis.Raportis nimetati ka 15-liikmelist Saudi rühma, mis sõitis Istanbuli, ning väljendati kindlust, et nad osalesid tapmises.Raportis lisati, et kroonprints pidas Khashoggit ohuks kuningriigile ning toetas vajaduse korral vägivaldsete meetmete kasutamist tema vaigistamiseks.USA president Joe Biden olevat samuti hoiatanud MBS-i isa kuningas Salmani, et Khashoggi mõrvamist käsitlev aruanne tehakse avalikuks.""Biden kinnitas, et USA jaoks on tähtsad universaalsed inimõigused ja õigusriigi põhimõtted. President ütles kuningas Salmanile, et nad töötavad selle nimel, et mõlema riigi kahepoolsed suhted oleksid võimalikult tugevad ja läbipaistvad,"" teatas Valge Maja.USA presidendivalimiste kampaania ajal nimetas Biden MBS-i paariaks. Kroonprints on Saudi Araabia valitsusjuht.
										Marin Mõttus: Türgi võimumängud Lähis-Idas (1) Khashoggi raporti avaldamisega eristub Bideni administratsioon selgelt Donald Trumpi kriitikavabast toetusest Saudi Araabia valitsejale. Khashoggi oli USA ajalehe The Washington Posti kaastöötaja ja kritiseeris sageli Saudi Araabia režiimi. Ta elas USA osariigis Virginias. Khashoggi tapeti 2018. aastal Istanbulis Saudi Araabia konsulaadis, kus tema laip tükeldati. Tema maiseid jäänuseid pole leitud.Saudi Araabia ametivõimud väitsid esialgu, et Khashoggi lahkus konsulaadist välja jalutades. Pärast seda, kui Türgi avaldas tõendid tema tapmisest, väitis Riyadh, et Khashoggi tapsid allumatud julgeolekutöötajad. MBS väitis, et tema pole Khashoggi tapmisega seotud.Väidetavalt üritab Biden survestada Saudi Araabia kroonprintsi, et ta teeks uue USA administratsiooniga rohkem koostööd Lähis-Ida küsimustes. See hõlmab ka tagasipöördumist 2015. aastal sõlmitud Iraani tuumaleppe juurde. Saudi Araabia peab islamiriiki oma peamiseks piirkondlikuks ohuks.USA keelustas kümnetel Saudi Araabia kodanikel riiki sisenemiseUSA välisminister Antony Blinken teatas reedel, et riik keelustas riiki sisenemise kümnetel Saudi Araabia kodanikel, kes on seotud ajakirjaniku Jamal Khashoggi mõrvaga.""Saatsime selge sõnumi, et Saudi Araabia ähvardused ja rünnakud teisitimõtlejate, aktivistide ja ajakirjanike vastu peavad lõppema. USA ei kavatse neid sallida,"" hoiatas Blinken.Kokku lisati musta nimekirja 76 Saudi Araabia kodanikku.Blinken ütles samas, et USA ei soovi lõhkuda, vaid muuta suhteid Saudi Araabiaga.""See, mida me oleme seoses luureraportiga teinud, ei ole tegelikult suhete lõhkumine, vaid ümberhäälestamine, et need oleks rohkem kooskõlas meie huvide ja väärtushinnangutega,"" ütles Blinken ajakirjanikele.Saudi Araabia teatas vastuseks, et ""lükkab täielikult tagasi"" USA aruande ja selle järeldused ajakirjanik Jamal Khashoggi tapmise osas 2018. aastal.""Kuningriigi valitsus lükkab täielikult tagasi aruandes esitatud negatiivse, vale ja vastuvõetamatu hinnangu ning märgib, et see sisaldas ebatäpset teavet ja valejäreldusi,"" edastati Saudi Araabia välisministeeriumi avalduses. "
err,03.12.2020 18:51,Kirjandus,https://kultuur.err.ee/1195867/mart-treieri-uue-raamatu-lood-said-kirja-ratastel-liikudes,Märt Treieri uue raamatu lood said kirja ratastel liikudes,"Poolest tuhandest jutust on Treier nüüd umbes kümnendiku välja valinud ning kokku pannud tõelise heatuju raamatu ""Hommikujutud varasele ärkajale"", vahendas ""Aktuaalne kaamera"".Jutud pole ritta sätitud kronoloogiliselt või teemade järgi, vaid meenutavad rohkem vana pildialbumit, kus läbisegi elustuvad möödunud hetked, stseenid, mõtted ja mälestused.""Millest see raamat üldse on? Ta tegelikult on elust – et kord juhtub nii, kord naa. Ma olen pannud tähele, et elus ka ei ole teemaplokke, et täna on meil selline päev, et teisipäeval juhtuvad ainult sellised asjad. Või ma võin rahulikult minna kronoloogiliselt edasi, kolmapäev on see päev, neljapäev on kalapäev näiteks. No ei ole niimoodi,"" rääkis Treier.Ta lisas, et stuudios laua taga istudes mõte väga ei liigu, mistõttu on lood kirja pandud mujal.""Seda on lugejad täheldanud, et enamasti on nad sündinud ratastel. Enamasti on nad sellised suuremad bussi all ja seda ma olen varemgi pannud tähele, et kui on mingisugune liikumine, siis tulevad ka mõtted. Kui istud siin stuudios laua taga, siis see on viimane koht, kus mõtted liikuma hakkavad, nii et tõesti need lookesed on pandud kirja kuskil mujal,"" sõnas Treier. "
err,03.03.2021 09:30,Tele/raadio,https://menu.err.ee/1608128641/eelmisel-nadalal-huvitas-televaatajaid-enim-vabariigi-aastapaeva-tahistamine,Eelmisel nädalal huvitas televaatajaid enim vabariigi aastapäeva tähistamine,"Enim pilke naelutas president Kersti Kaljulaidi vabariigi aastapäeva kõne, mida vaatas otse või eetripäeval järele 212 000 inimest, teatas Kantar Emor.Kaugele maha ei jäänud ka vabariigi aastapäeva kontsert Paides, mis köitis 205 000 televaataja tähelepanu.190 000 vaatajat kogus ""EV 103. Vabariigi aastapäev Paides"", 189 000 silmapaari meelitas ekraanide ette aga ""Aktuaalne kaamera"".Populaased olid ka ""Aktuaalne kaamera. Nädal"", ""Õnne 13"", ""EnsV"", ""Kodukäijad"" ja ""Pidulik merelaulude kontsert ""Vana madrus"""". "
err,03.11.2020 11:17,Muusika,https://menu.err.ee/1154370/henrik-ehte-manedzeri-uks-ulesanne-on-panna-artist-unistama,Henrik Ehte: mänedžeri üks ülesanne on panna artist unistama,"""Tegelikult on iga bändiga veits erinev see, kui suurel määral mänedžer mingeid ülesandeid täidab. Mõni teeb rohkem, mõni teeb vähem. Ühelt poolt on see kõige igavam, kuivem tabelimajandus, administratiivne pool – vaatad, et numbrid jookseks kõik ilusti. Võib olla põnevamaks läheb see külg, kus tuleb näiteks teha brändidega läbirääkimisi, näiteks muusikavideo tootmisel,"" rääkis Ehte.Mõte, mida mänedžerid kinnitavad justkui ühest suust, on see, et artisti ja muusiku vahel peab olema sõprus ning artisti muusika lihtsalt peab ka mänedžerile endale meeldima. Kuigi sõprus ja hea klapp võivad teine kord mängu tuua ka pisut hullumeelsed ideed, siis mänedžeri roll on vahel ka artiste meeletustega pisut niiöelda maa peale tagasi tuua. Samas on just hullumeelsed ideed need, mis edasi viivad.""Ma arvan, et mänedžeri üks ülesanne on ka see, et nii-öelda panna artisti unistama ja justkui küsida, et mis on sinu eesmärk, millest sa unistad, mida sa tahaksid teha ja aidata sellel juhtuda,"" võttis Ehte mänedžeri töö kokku.Noepi, Mick Pedaja ja Sander Möldri mänedžer Thea Zaitsev lisas aga, et mänedžer peab alati olema võimalikult lahtiste kaartidega. ""Meil on jällegi privileeg, et Eestis ma saame teha hullumeelseid asju. Panna Noepi teletorni ühele kõrgemale astmele DJ-puldi taha mängima. Ma ei saa öelda, et seda Inglismaal või Saksamaal või kuskil ei saaks teha, aga lihtsalt see on palju-palju keerulisem. Sellised lennukad ideed ja mõnes mõttes võib-olla ka hullumeelsed ideed, on need, mis tekitavad mingisuguse story, mida mina saan müüa,"" sõnas Zaitsev.Mänedžeri töö pole aga vaid lust ja lillepidu ning tihti tuleb ennast ka kehtestada. ""Mänedžeri roll ei ole kindlasti väga mugav roll, sellepärast, et inimesed, kes töötavad plaadifirmades, agentuurides, võib olla leiavad, et mänedžer äkki tahab mulle müüa hirmsasti oma artisti ehk et see, et luua häid kontakte näiteks rahvusvahelisel tasandil ja selle läbi ka mingile koostööle jõuda, see on päris suur töö ja paras pähkel,"" nentis Martiina Putnik.Ta lisas, et töö kõige magusamad hetked saabuvad tihti pärast kontsertide lõppu. ""Alati on endal tegelikult päris raske kontsertidel olla, sest sa kuidagi tunned seda pinget ja siis kui ikkagi tullakse lavalt maha, publik on õnnelik, artistid on õnnelikud, kõik läks hästi, siis see on see, mis alati inspireerib ja motiveerib ning paneb ja hoiab seda tööd tegema. Hoiab tegelikult meid kõiki seda tegemas, ma mõtlen ka artiste,"" rääkis Putnik. "
err,30.09.2020 12:56,Eesti,https://www.err.ee/1141252/eesti-suurima-haigla-rajamisega-minnakse-edasi,Eesti suurima haigla rajamisega minnakse edasi,"Kõlvarti sõnul otsustati riigi poolt antud rahastamise sõnumit, et käivitatakse hanked ning minnakse haigla ehitamise projektiga edasi. Praeguseks on kinnitatud Tallinna haigla detailplaneering, mis peaks veel selle aasta lõpuks ka volikogu poolt kehtestatama. Kõlvarti sõnul käivitatakse järgmiseks meditsiinitehnoloogia eelprojekti hange.""Otsustasime, et käivitame hanked. See võtab aega, nii kaua kui saab selgema sõnumi riigikogu poolt,"" ütles Kõlvart, viidates, et praegu on tegu alles riigieelarve eelnõuga.Riigieelarvest eraldatava rahaga alustatakse haiglakomplekis projekteerimist.Kõlvarti sõnul on riigi poolt antud rahastamise otsusega ""väga tugev sõnum"", linn liigub projektiga edasi ning arvestatud on ka linna omavahenditega, kuigi algusest peale oli selge, et Tallinn omal jõul haiglat välja ei ehita.""Algusest peale ütlesime, et Tallinn ei suuda iseseisvalt seda ellu viia, maht on nii suur, ligi pool miljardit eurot. Ilma riigi või Euroopa kaasrahastuseta on see võimatu. Tegemist ei ole vaid Tallinna projektiga,"" ütles Kõlvart, ja lisas, et linna osalus peaks olema ligikaudu 100 miljonit eurot.Plaanide järgi peaks riigilt ja Euroopa Liidult tulema 380 miljonit eurot.Tallinna haigla ei hakka teenindama ainult tallinlasi, vaid suuremat piirkonda.""Tegemist on päris suure projektiga. Palatite arv annab mõista, kui suur haigla tuleb. Jutt käib 547 ühekohalisest palatist, kokku on haiglas pinda umbes 140 000 ruutmeetrit,"" märkis Kõlvart.Linnapea sõnul näitas koroonakriis eriti teravalt, et praegune tervishoiutaristu Tallinnas on vananenud ja ebapiisav.""Tallina haigla ehituse vajadus on juba ammune ja see vajadus on eksistentsiaalne, sest praegused haiglahooned ei anna võimalust meditsiini arendada. Hoonete renoveerimine ei annaks ka väga palju, sest tehnoloogia areneb nii kiirest ja vanad hooned ei anna võimalust uutele tehnoloogiatele ja põhimõtetele. Seda näitas kahjuks ka kevadine koroonakriis, kui hoonete struktuur ja disain ei võimaldanud epideemia olukorras erinevaid osakondi piirata ja haigla tööd vastavalt epidemioloogilisele olukorrale korraldada,"" rääkis Kõlvart.Tallinna haigla rajamise rahastamist riigieelarvest kinnitas varem riigihalduse minister Jaak Aab, kes nimetas seda riigi kinnisvarainvesteeringute lähiaastate suurimaks projektiks.Sotsiaalministeeriumist öeldi, et Euroopa Komisjoniga algavad läbirääkimised haiglate investeeringute tegemiseks üle Eesti, sealhulgas taotletakse aastateks 2021-2026 Euroopa Liidu vahenditest 380 miljonit eurot Tallinna haigla projekteerimiseks ja rajamiseks.Haigla kerkib Lasnamäele Narva maantee äärde Lauluväljaku lähedale ning selle ehitamise hinnaks on prognoositud 500 miljonit eurot. Suurhaigla valmides kolivad sinna kokku praegused Ida-Tallinna ja Lääne-Tallinna keskhaigla. "
err,29.01.2021 20:32,Eesti,https://www.err.ee/1608092074/valitsus-kiitis-uleriigilised-koroonatorje-piirangud-heaks,Valitsus kiitis üleriigilised koroonatõrje piirangud heaks,"Harjumaal ja Ida-Virumaal hakkavad uuendatud piirangud kehtima 1. veebruarist ning ülejäänud Eesti maakondades 3. veebruarist. Kuna koroonaviiruse levik ning haigestumuse intensiivsus on kogu riigis väga ulatuslik, ühtlustatakse üle-eestilised piirangud.Kehtima jäävad senised üldreeglid, mille kohaselt tuleb kõikjal siseruumides kanda maski ja kui ei ole sätestatud teisiti, liikuda 2+2 reegli järgi. Tagatud peab olema desinfitseerimisvahendite olemasolu ja desinfitseerimisnõuete järgimine. Maske ei pea kandma alla 12-aastased lapsed ja seda ei tule teha ka siis, kui maskikandmine on vastunäidustatud tervise tõttu või see ei sobi tegevuse iseloomuga.ToitlustusasutusedToitlustusasutustes tohib laudkonnas olla kuni kuus inimest, kes peavad hoidma teistest inimestest vähemalt kahemeetrist vahemaad. Kohapealseks ajaveetmiseks peavad toitlustusasutused klientide jaoks olema suletud 21.00-6.00. Toidu kaasamüügile ajalisi piiranguid ei seata.MeelelahutusasutusedMeelelahutusteenuse osutamise kohtades kehtivad sarnased põhimõtted nagu toitlustusasutusteski. Liikuda tohib kuni kuueliikmelistes rühmades, kes peavad teistest rühmadest hoidma vähemalt kahemeetrist vahemaad. Klientide jaoks tuleb uksed kohapealseks ajaveetmiseks sulgeda kell 21.00 ja avada tohib uuesti kell 6.00. Ruumi maksimaalne täitumus tohib olla kuni 50 protsenti.Kummalgi juhul ei laiene kuueinimeseline piirang perekondadele.
										Valitsus kinnitas neljapäeval kehtima hakkavad piirangud									Avalikud koosolekud ja avalikud üritusedStatsionaarse istekohaga avalikud koosolekud ja üritused ning usulised talitused:Statsionaarse istekohaga siseruumi üritustele kehtestatakse kuni 50-protsendiline ruumitäitumuse nõue. Inimesed peavad istuma hajutatult. Väljaspool istekohtadega ala tuleb liikuda 2+2 reeglit järgides. Reegel ei laine perekondadele või juhtudele, kus seda pole võimalik mõistlikult tagada. Piirangud kehtivad näiteks teatrietendustele, kinoseanssidele, kontsertidele, konverentsidele, kuid ka püsiistekohtadega jumalateenistustele ning avalikele usulistele talitustele.Statsionaarse istekohata avalikud koosolekud ja üritused ning usulised talitused:Siseruumides on tegevused lubatud üksnes juhul kui külastajatele saab tagada nummerdatud istekohad. Inimesed peavad istuma hajutatult ning väljaspool istumisala liikuma 2+2 reegli järgi. Ruumi täitumus ei tohi olla üle 50 protsendi. Öiseid üritusi lubatud ei ole, tegevused on keelatud ajavahemikul 21.00-6.00.Sportimine, treenimine, noorsootöö, huvitegevus ja -haridus, täiendkoolitus ja -õpeSisetingimustes tuleb kontaktsete ja kõrge viiruseleviku riskiga tegevuste puhul lähtuda 2+2 reeglist ning sellest, et ruumi täitumus ei tohi olla üle 50 protsendi. Kõrge viiruseleviku riskiga on tegevused, mille käigus toimub intensiivne sisse- ja väljahingamine ning aerosoolide teke.Mitte-kontaktse ja madala riskiga tegevusi tohib läbi viia 10+1 rühmas.
										Politsei ja terviseamet alustavad ühispatrulle (1) Kõrge viirusleviku riskiga spordialadel saab tegevusi läbi viia 10+1 rühmas juhul, kui järgitakse spordialaliidu, kultuuriministeeriumi ja terviseameti koostöös välja töötatud riskide maandamise abinõusid. Viiruse leviku riski maandamine on näiteks ruumide ventileerimine, inimeste hajutamine, eri gruppide kokkupuudete vältimine jne. Juhul, kui riske pole võimalik maandada või seda ei tehta, tuleb tegevusi läbi viia 2+2 liikumispiirangut arvestades.Loetelu kõrge ja madala riskiga spordialadest ja huvitegevustest avaldab terviseamet oma veebilehel.Välitingimustes tõstetakse sportimise, treenimise, noorsootöö, huvitegevuse ja -hariduse, täiendkoolituse ja -õppe grupipiirangu arvu seniselt 25-lt 50-le.Nimetatud valdkondade piiranguid ei kohaldata riikliku õppekava järgsele tegevusele, spordialaliidu võistlussüsteemis toimuvale professionaalsele sporditegevusele, sealhulgas Eesti täiskasvanute ja noorte koondiste liikmetele ja kandidaatidele ning võistkondlike alade meistriliigade mängijatele. Samuti ei kohaldu need riigi sõjalise kaitsega ja siseturvalisusega seotud tegevustele ning erivajadustega inimeste tegevustele, sealhulgas sotsiaalse ja tööalase rehabilitatsiooni teenusele.Spordivõistlused välitingimustesVälitingimustes spordivõistluse ning liikumisürituse korraldamisel tõstetakse grupipiirangu arvu 25 inimeselt 50-le ehk võistlusi tohib läbi viia 50-liikmelistes gruppides, kes ei tohi omavahel kokku puutuda. "
err,22.11.2020 23:16,Tennis,https://sport.err.ee/1162050/koik-maailma-esikolmiku-mangijad-alistanud-medvedev-voitis-finaalturniiri,Kõik maailma esikolmiku mängijad alistanud Medvedev võitis finaalturniiri,"Avaseti viiendas geimis austerlasel murda lubanud maailma neljas reket viis teise seti otsustavasse lõppmängu, kus võitis 0:2 kaotusseisust kõik järgnevad seitse punkti. Otsustavas setis murdis venelane omakorda viiendas geimis ja võitis kogu kohtumise kahe tunni ja 44 minuti järel.Medvedevist sai Nikolai Davõdenko järel teine venelane, kes ATP finaalturniiril võidutsenud. Londonis alistas Medvedev kõik kolm maailma edetabeli esikolmikusse kuuluvat mängijat (Novak Djokovici, Rafael Nadali ja finaalis Thiemi), enne teda on ühel turniiril sama saavutusega hakkama saanud vaid kaks tennisisti (David Nalbandian Madridis ja Djokovic Montrealis, mõlemad 2007. aastal).Mullusel finaalturniiril kõik kolm alagrupimängu kaotanud venelane võitis seekord kõik viis matši. ""Milline mäng! See oli üks mu karjääri parimaid võite, kolm setti suurepärase mängija vastu,"" sõnas Medvedev pärast triumfi.""Loomulikult olen pettunud, kuid samal ajal uhke kõigi oma selle nädala saavutuste üle. Daniil võitis teenitult, see oli suurepärane mäng,"" sõnas austerlane. "
err,24.09.2020 04:53,Eesti,https://www.err.ee/1138083/valitsus-arutab-erisuste-lubamist-bocuse-d-ori-osalejatele,Valitsus arutab erisuste lubamist Bocuse d'Ori osalejatele,"Esialgu pidi konkurss toimuma Tallinnas maikuus, seejärel lükati see viiruse tõttu septembrikuusse ning nüüd on see taas edasi lükatud 15. ja 16. oktoobrile.""Valitsust on informeeritud sündmuse toimumisaja muutusest ja korraldaja soovist saada kahenädalase eneseisolatsiooni erisus osalejatele. Otsust selles küsimuses tänase seisuga valitsuse poolt tehtud ei ole,"" ütles Arvo Aller ERR-ile.""Tegemist on väga olulise konkursiga, aga selle toimumiseks tuleb meil tuleb jälgida viirusnakkuse leviku kulgu, millest tulenevalt saab valitsus langetada ka otsuse,"" lisas Aller.Möödunud aasta oktoobris otsustas valitsus toetada Bocuse d´Ori korraldamist 775 000 euroga.Peakorraldaja: osalejatele kehtiksid ranged reeglidÜks Bocuse d´Ori Eesti võistluse peakorraldajetest, Saku Suurhalli tegevjuht Tarmo Hõbe ütles ERR-ile, et korraldajad on omalt poolt koostöös Tallinna sotsiaal- ja tervishoiuameti ja terviseametiga töötanud välja ranged reeglid ja plaanid, kuidas osalejad saaksid Eestisse tulla ning siin ringi liikuda.
										Government supports holding of gastronomic competition Bocuse d'Or									""Kõikidest riikidest tulevad osalejad peavad tegema 72 tundi enne oma koduriigist lahkumist koroonatesti. Test peab olema negatiivne ning selle kohta tuleb võtta kaasa ingliskeelne tõend. Tallinna lennujaamas on meil koostööd Synlabiga pandud üles mobiilne proovivõtu punkt, kus kohe pärast lennukist maha tulekut tuleb anda test. Peale testi tegemist viiakse osalejad transfeeridega hotellituppa, kus nad peavad olema isolatsioonis testi tulemuse selgumiseni,"" rääkis Hõbe. Positiivse testi tulemuse korral teeb korraldusmeeskond koostööd ühe perearstikeskusega, kes sel juhul võtaks inimesed enda järelevalve alla.Negatiivse tulemuse korral aga väljastatakse osalejale akredeteering. ""Inimesed, kes siia tulevad, ööbivad oma hotellis ja liiguvad ainult meie poolt organiseeritud transfeeriga. Saku suurhallis liiguvad ainult oma tsoonis. Ühistransporti ei kasuta, avalikes restoranides ei käi ja suuremates rahvahulkades ei sotsialiseeru. Selline kohustus on pandud kõigile,"" lausus Hõbe.Hõbeda sõnul ei tule üritusele ka pealtvaatajaid, vaid see saab toimuma ülemaailmse teleülekandena. "
err,11.11.2020 13:50,Raadiouudised,https://www.err.ee/1157680/pae-tanava-pommimeheks-ristitud-ringmaa-vabanes-vanglast,Pae tänava pommimeheks ristitud Ringmaa vabanes vanglast,Kohal käis Rene Kundla. 
err,25.02.2021 15:43,Muusika,https://kultuur.err.ee/1608122206/ave-tolpt-muusikasektorist-oleme-hetkel-suhteliselt-konkurentsivoimetus-olukorras,Ave Tölpt muusikasektorist: oleme hetkel suhteliselt konkurentsivõimetus olukorras,"Tutvustage täpsemalt, mille te koos mitmete muusikavaldkonna esindajatega valitsusele esitasite.Me esitasime valitsusele muusikavaldkonna konkreetse päästeplaani, mis aitaks meie valdkonda päästa kriisist, mis on juba nii pikalt kestnud. Me räägime muusikavaldkonnast kui väga suurest ja laiast sektorist, mis on oma tugivõrgustikuga meeletult suur ja mõjutab oma külgnevaid sektorid. Väga oluline oli tulla välja konkreetse päästeplaaniga, nii lühi- kui ka pikaajaliste meetmetega.Mis need konkreetsed ettepanekud on?Oleme pannud ette lühiajalistest ettepanekutest näiteks selle, et tuua kriisiabi muusikaettevõtetele. Seal on ära nimetatud püsikulutused ja selles plaanis on ka riskifondi loomine. Seda selleks, et tagada mingi kindlus riskifondi näol korraldajatele, sama on asunud looma ka teised riigid.Seitse miljonit tähendab lühiajalist abi muusikaettevõtetele, ülejäänud miljon eurot oli kirjeldatud ära ettepanekus kui vabakutseliste loovisikute toetus, mida loomeliidud jagavad välja. On väga oluline, et sinna ka lisavahendeid suunatakse. Sellest tulebki siis kokku kaheksa miljonit eurot abi muusikasektorile.Pikaajaliste plaanidena olid ette pandud nii Euroopa struktuurifondides ressursi eraldamine kultuuri ja loomemajanduse taastamiseks. Juba ammu on tegelikult ette pandud Euroopa parlamendi poolt, et kaks protsenti eraldatakse kultuuri ja loomemajanduse taastamiseks. Seda pole aga teadaolevalt seni tehtud, nüüd ongi väga oluline tähelepanu suunata Euroopa struktuurifondidele ja teistele fonidele, kus veel otsustamine käib, et suunata raha loomemajanduse toetamiseks. Seda soovitust võiks arvesse võtta, mis Euroopast tuleb.
										Ave Tölpt: kriisitoetuste kõrval on vaja ka tunnustust									Teisalt siis käibemaksu alandamine, oleme välja pakkunud ajutise lühiajalise alandamise minimaalselt kuni 2024. aastani. See oleks üks läbiv horisontaalne meede, mis mõjuks ka pikemas plaanis riigieelarvele positiivselt, kuna see võimaldaks meil olla konkurentsivõimelised. Hetkel oleme suhteliselt konkurentsivõimetus olukorras võrreldes teiste riikidega, kui vaadata teiste riikide käibemaksumäärasid, siis meil on see väga kõrge. Nendes riikides, kus see on ka väga kõrge, on vastaval ka väga kõrged toetused.Mis siis teistes riikides tavaline käibemaksumäär on?Lätis ei olegi ja teistes riikides on näiteks viis, üheksa ja muud madalamad käibemaksumäära protsendid. Tasuks ühtlustada, selleks sai meil üheksa protsenti välja pakutud, hetkel siis lühiajaliselt.Näiteks Lätiga võrreldes, siis sinna on just väga soodne suured kontserdid viia. Tegelikult läbi suurürituste on see majanduslik mõõde külgnevatesse sektoritesse väga suur, seega selleks, et me konkurentsivõimelisena püsiksime ja saaksime hakata oma majandust taastama, oleks see väga-väga oluline.Kui realistlikuks te ise peate, et te valitsusega kokkuleppele jõuate?Ma loodan väga, et jõuame. Usun, et valitsus saab samamoodi aru, et on vaja lühiajalisi meetmeid, kui piirangud jätkuvad või on nüüd isegi veel tugevamad. Saame sellest kõik ühtemoodi aru, aga me oleme need organisatsioonid, kes saavad sellele tähelepanu juhtida ja näidata, mis on konkreetse sektori vajadused.
										Ott muuseumite kinni panekust: ka seal on päris palju liikumist (3) Eriti pikemaajalises plaanis usun, et väga oluline on suunata rahasid loomemajandusse ja tuua veel täiendavalt mingi horisontaalne meede, mis aitaks taastuda. Usun, et me oleme siin ühte meelt, on lihtsalt hea, et valdkond on nüüd välja pakkunud, milline on see konkreetne kriisist väljumise plaan.Mõnes mõttes tundub, et mis käibemaksust me üldse räägime, sest kas üldse üritusi toimub?Tegelikult on korraldajaid, kes on üritanud ka nende piirangute ajal üritusi korraldada. Ma väga tahaksin loota, et see kevad ja suvi toovad meile üritused tagasi, kui me nüüd oleme jälle lühiajaliselt kinni ja kultuuriüritusi ei toimu, siis see võimaldaks käivitada sektorit nii, et publik tuleks tagasi. Oluline on ka see, et me saaksime väljastada kommunikatsioonis ka veidi teistsuguseid sõnumeid, sest kui kommunikatsioon on vastuoluline, siis publikul on väga raske tulla tagasi.Kontserdikorraldajad on professionaalsed ja korraldavad turvalises keskkonnas üritusi, nii et tegelikult ma arvan, et kui me nüüd alustame sektori taaskäivitamist ja riigil on konkreetsed meetmed, siis on võimalik, et see sektor ikkagi taastub ning need festivalid, mida praegu planeeritakse, ikkagi toimuvad ja publik tuleb sinna kohale.Mis on teie plaani ajakava? Mis ajal te sooviksite saada toetuse, kes sellele kandideerida saab ja mille alusel? Kuidas loodetava raha jaotamine võiks käia?Eks ma arvan, et need meetmed lähevad olenevalt otsuselt väljatöötamisele, aga muusikasektor on väga laiapõhjaline, me räägime siin loovisikutest, kontserdipaikadest, kontserdikorraldajatest, helistuudiotest, heli- ja valgustusteenustest. See toetus peaks jagunema muusika ökosüsteemi laiemalt.See on selge, et lühiajalist meedet on vaja kohe kuni suveni ning sealt edasi kuni sügiseni on riskifondide teema ka aktuaalne. See on lühemaajaline plaan, aga kui me räägime pikemast plaanist, siis Euroopa struktuurifondide eelarved jagunevad 2021. kuni 2027. aastani, kui me räägime käibemaksumäära langetamist, siis see on kuni 2024. aastani. Sellises ajaraamis me praegu liigumegi. "
err,09.01.2021 13:12,Film,https://kultuur.err.ee/1233664/tonu-karjatse-filmiajakirjanike-valikud-erakordsel-filmiaastal,Tõnu Karjatse. Filmiajakirjanike valikud erakordsel filmiaastal,"Lõppenud aasta oli erakordne nii mitmeski mõttes: koroonakriis sulges kinod, peatas filmivõtted, lükkas segi esilinastuste ja festivalide plaanid ning mängis trumbid kätte voogedastusplatvormidele. Kõigest hoolimata pole kodumaisel filmitööstusel läinud kunagi nii hästi kui praegu: läinud aastal valmis lausa 11 täispikka mängufilmi, 21 dokumentaalfilmi koos ""Eesti lugudega"", neli lühimängufilmi ja üks täispikk animafilm. Koos tudengifilmide ja vähemuskaastootmistega ulatus aasta filmisaak ligi 40 teoseni. Kasvab kaastootmisprojektide ja erarahastusel valminud filmide hulk. Koostöö Eesti filmitööstusega tõi läinud aastal kinodesse Christopher Nolani ""Teneti"" ja oleks mõne aasta pärast andnud ka Eesti koostööfilmi veel ühe kinolegendi Kim Ki-dukiga, kui poleks olnud seda neetud viirust.Kaastootmisprojekte tuleb edaspidi tõenäoliselt rohkemgi, sest riigikogus aasta lõpus heakskiidu saanud otsusega saavad Eesti filmitootjad osaleda Euroopa kaastootmistes ka viie protsendiga (seni oli lubatud miinimum 10% eelarvest). Korralikule tasemele jäi riigieelarves ka kodumaise filmi rahastus. Aastalõpuintervjuus ERRile1 ütles EFI juht Edith Sepp, et filmide tootmiseks on alanud aastal raha seitse miljonit eurot, mis lubab teostada mitu rahastust oodanud tugevat projekti.Eesti vaataja armastab eesti filmi. EFI andmetel käis lõppenud aastal kodumaist filmi vaatamas 450 000 inimest, mis on kinode kaootilist lahtiolekut arvestades märkimisväärne arv. Samal ajal jäi pandeemia tõttu kinolevisse tulemata mitmel suurte filmistuudiote menukil, mis oleks kodumaiselt filmilt vaataja võib-olla ära tõmmanud. Eesti filmide tõusva taseme näitaja on aga see, et PÖFFil läks publikuauhind esimest korda Eesti filmile ja sealjuures jagamisele Lauri Randla täispika mängufilmidebüüdi ""Hüvasti NSVL"" ja vendade Eskode lühifilmi ""Välguga löödud"" vahel.
										Eesti filmid lükkuvad suvesse: ""Öölapsed"" esilinastub juulis, ""Kratt"" augustis									Selline on taust, millele paigutub Eesti Filmiajakirjanike Ühingu (EFÜ) traditsiooniline aastaauhind Neitsi Maali. Traditsioon ise ulatub 1993. aastasse, mis teeb Neitsi Maalist Eesti vanima järjepideva filmiauhinna. Nõnda peegeldab Priit Tenderi voolitud pronkskujukese laureaatide nimistu ajaloolises vaates ka kodumaise filmi arengut taasiseseisvunud Eestis. 15 korral on Neitsi Maali saanud täispikad mängufilmid, kümnel aga hoopis dokumentaalfilm ja viiel animafilm.Tänavu sai pronksist daami taas Veiko Õunpuu, kellele see on juba neljas selline auhind. Kuigi Õunpuu ""Viimased"" on soomekeelne koostööfilm Soomega, on Eesti filmi peatootja ja seetõttu on ""Viimased"" maailmatasemel Eesti draama, kus lihtsalt räägitakse soome keelt. Pealegi ei tunne teravad teemad, mida film käsitleb, riigipiire ning on üldinimlikult mõistetavad keeleruumile vaatamata.Aasta parima filmi valimine on EFÜs demokraatlikel alustel: EFÜ liikmed esitavad isiklikud viis paremat, mille hulgast sõelutakse välja viis nominenti ja lõpphääletusel saab punkte anda juba ainult nende vahel valides. Erakorraline filmiaasta andis ka palju erinäolisi filme ja see variatiivsus peegeldus ka EFÜ liikmete valikutes. Isiklikes edetabelites sattusid esikohale näiteks ka aasta ainuke täispikk animatsioon ""Sipsik""2 ning Ülo Pikkovi südamlik žanre segav lühidokumentaal ""Kilpkonn ja jänes"".Valida sai vaid nende filmide vahel, mis olid detsembri lõpuks ka kinolevisse jõudnud, s.t linastunud rohkem kui korra. Kuna pandeemia tõttu kinolevi on paljud edasi lükanud, jäävad 2021. aasta valikusse Peeter Simmi meisterlik taastulek ""Vee peal"", Rasmus Merivoo julge muinasjutuhorror ""Kratt"", Priit Pääsukese ""Öölapsed"", Marian Võsumetsa dokk ""Keha võitlus"" ning valikust jäi üldse välja Jaak Kilmi ""Jõulud džunglis"", sest tegemist on vähemuskaastootmisega, ehkki režissöör on Eestist. Nominatsioonini jõudsid linatööd, mis olid edukad ka aasta jooksul – Jaan Tootseni portreedokk ""Fred Jüssi. Olemise ilu"", mida hindasid esikoha vääriliseks kolm filmiajakirjanikku; Margus Paju menukas spioonifilm ""O2"", mis oli Fred Jüssi filmi kõrval kinodes üks aasta vaadatumaid kodumaseid filme; Janno Jürgensi debüütdraama ""Rain"", mis sai esikoha kahe filmiajakirjaniku isiklikus edetabelis; Margit Lillaku dokk ""Südamering"" ning ""Viimased"", mille seadsid isikliku edetabeli tippu 15 filmiajakirjanikku ehk enamik hääletanutest. Vaid ühe punktiga jäid lõppviisikust välja ""Kilpkonn ja jänes"" ning ""Hüvasti NSVL"". Lõpphääletus kujunes isegi dramaatiliseks, sest ehkki võitja oli aimata, tekkis rebimine teise ja kolmanda koha pärast – mõlemad kohad läksid dokkidele (""Fred Jüssi. Olemise ilu"" ja ""Südamering""), mis osutab ka kodumaise dokfilmi tugevale tasemele. Tänavusest esikuuikust oleks mõnel vaesemal aastal väärinud aasta parima tiitlit igaüks.
										Peeter Simmi film ""Vee peal"" lükkus septembrisse									Aasta levifilmi valimisel arvestatakse filme, mis on linastunud kinodes vähemalt kümnel korral, ja levitaja puudumisel võib levitaja olla ka kino ise. Eesti filmid siin arvesse ei lähe, küll aga konkureerivad ka vähemuskaastootmised. Ülekaalukalt kujunes võitjaks seikluslik sõjadraama ""1917"",3 mis jõudis kinodesse aasta alguses, levitajaks ACME Film. Teiseks jäi favoriit ""Lõputusest""4 (maaletooja Must Käsi 2), kolmas ja neljas koht aga jagamisele moralistliku draama ""Järgmine ring""5 (Estinfilm) ning sensuaalse armastusdraama ""Põleva tütarlapse portree""6 vahel. Isiklikes edetabelites said maksimumpunkte 12 filmi, mis osutab taas me filmiajakirjanike maitseerinevustele ja kokkuvõttes ka sellele, et ehkki paljude filmide suhtes ollakse eri meelt, räägitakse lõpuks siiski ühel häälel.Filmiajakirjanikel tuleb igal aastal välja selgitada ka aasta parim kolleeg ehk aasta filmiajakirjanik. Selle tiitliga tunnustab EFÜ aasta jooksul filmiajakirjanduses oma panusega silma paistnud inimest, kes ei pea olema üldse EFÜ liige. Määravaks sai seekord tõsiasi, et aasta lõpus valmis Tristan Priimäe filmiraamat ""101 Eesti filmi"" (Varrak), mis on küll 101-sarja kuuluva raamatuna tellimustöö, kuid mida ei saa teostuselt kuidagi liigitada kuivade ja ülevaatlike teatmeteoste kilda. Autori lähenemine Eesti filmile ja filmiajaloole on isikupärane, ladus ja haarav ning tal on õnnestunud siduda kuivad faktid humoorika väljendus­laadiga ühelegi filmile liiga tegemata ja ka ennast või oma maitse-eelistusi peale surumata. ""101 Eesti filmi"" on silmapaistev tähis mitte ainult filmiraamatuna, mida meie kirjastused ei julge trükki võtta ja mida seetõttu ilmubki aastas heal juhul üks või kaks, vaid ka sellepärast, et Priimäe käsitlus on omamoodi vabastav, aidates üle saada kammitsevast aupak­likkusest ajaloo ees ja akadeemilisest krambist filmidest kirjutamisel.2021. aasta toob kinodesse hulga riiulil ootavaid kodumaiseid filme ja järgmine Neitsi Maali hääletus ei tõota tulla sugugi lihtsam. Tuleb vaid loota, et kultuurielu taastub, kinod saavad filme näidata ja filmikunsti tulevik on siiski kinode, mitte voogedastusplatvormide päralt.1 Tõnu Karjatse. Edith Sepp: tegeleme sellega, et Eesti film leviks lisaks festivalidele ka voogedastusplatvormidel. – Kultuur.err.ee, 4. I 2021; https://kultuur.err.ee/1227730/edith-sepp-tegeleme-sellega-et-eesti-film-leviks-lisaks-festivalidele-ka-voogedastusplatvormidel2 ""Sipsik"", Meelis Arulepp, Karsten Kiilerich, 2020.3 ""1917"", Sam Mendes, 2019.4 ""Om det oändliga"", Roy Andersson, 2019.5 ""Druk"", Thomas Vinterberg, 2020.6 ""Portrait de la jeune fille en feu"", Céline Sciamma, 2019. "
err,27.12.2020 09:04,Korvpall,https://sport.err.ee/1220299/leeduka-kolmikduubel-vedas-indiana-taas-voiduni,Leeduka kolmikduubel vedas Indiana taas võiduni,"Indiana kaotas avaveerandi minimaalset 27:28, ent teisel veerandil oldi vastastest kindlalt üle, misjärel mindi poolajal kümnepunktilises eduseisus. Kolmanda veerandi lõpuks asus Pacers juba 28 silmaga juhtima, kokkuvõttes oldi vastasest üle 19 punktiga.24-aastane Sabonis, kes sai kirja enda karjääri viienda kolmikduubli, viskas Pacersi eest 22 punkti, tõi kümme lauapall ja jagas 11 resultatiivset söötu. Võitjate poolelt sai 23 punkti kirja T.J. Warren, 22 silmaga panustas veel Victor Oladipo. Kaotajate resultatiivseim oli 17 punkti loopinud Zach LaVine.Tulemused:Memphis – Atlanta 112:122Charlotte – Oklahoma City 107:109Detroit – Cleveland 119:128 la.Washington – Orlando 120:130New York – Philadelphia 89:109Chicago – Indiana 106:125San Antonio – Toronto 119:114Utah – Minnesota 111:116Portland – Houston 128:126 la.Sacramento – Phoenix 106:103 "
err,29.12.2020 12:15,Arvamus,https://www.err.ee/1222045/liina-rajaveer-miks-on-mitmekesisus-vaartus,Liina Rajaveer: miks on mitmekesisus väärtus?,"Et inimesed on erinevad, teavad kõik. Kuid teadmisest ainuüksi ei piisa, et me oskaks nende erinevustega ka arvestada, olgu siis töökeskkonnas või ühiskonnas tervikuna.Selleks on vaja mõtiskleda pisut sügavamalt mitmekesisuse eri tahkude üle ja lasta kõlada erinevatel, ka vaiksematel häältel, neid sealjuures päriselt kuulates. Nii tagame, et need, kellega koos või kelle jaoks me midagi teeme, on rõõmsamad, üheskoos toimetada on mõnusam ja tulemused kvaliteetsemad.Mitmekesisuse ja kaasatuse kui juhtimisvaldkonna käsitlus pärineb ärimaailmast. Kuna inimesed on erinevad igal pool, on mitmekesisust väärtustav mõtteviis oluline ja vajalik ka muudes sektorites, sealhulgas kodanikuühiskonnas.Mitmekesisuse mõiste hõlmab nii demograafilisi erinevusi, nagu vanus, sugu ja päritolu, kui sedagi, et meil on erinevad elu- ja töökogemused, haridustaust, sissetulek. Need tunnused on osa meie identiteedist ja määravad suuresti, kuidas me igapäevaelus tegutseme ja maailma tajume ning kuidas teised meisse suhtuvad.Erinevad mõtteviisid aitavad näha asju teise nurga alt, tuua esile hoopis uusi küsimusi ja võimalusi. See omakorda võimaldab läheneda probleemidele loovamalt ja töötada välja paremaid lahendusi. Sageli aga ei jõua erinevad mõtteviisid võrdsel määral sinna, kus otsuseid või strateegiaid tehakse. Et mitmekesisust saavutada, peab vajadust selle järele esmalt teadvustama.Mitmekesisusega tegelemine on kasulik
										Ülle Matt: kuidas sulgeda ettevõttes palgalõhe?									Mitmekesisuse taotlemine üksinda ei taga paremaid tulemusi ega organisatsioonikultuuri. Kui heterogeensus suureneb ilma seda läbi rääkimata ja ühiseid toimimisreegleid paika sättimata, võib sündida hoopis rohkem pingeid ja kahju kui head.Siit jõuame teise, ehk isegi kaalukama termini – kaasatuseni. See tähendab ühiseid kokkuleppeid, praktikaid ja suhtlusviise, mille eesmärk on avatud ja empaatilise keskkonna loomine ja hoidmine. Kaasavat organisatsioonikultuuri iseloomustavad kuuluvustunne, usaldus ja arusaam, et inimest austatakse ja väärtustatakse just nii, nagu ta on – tema endana.Mitmekesisuse teadlik juhtimine tähendab erinevate (elu)kogemuste, vaatenurkade ja teadmiste harmoonia saavutamist nii, et sellest sünniks kasu ja heaolu kõigile. Ärimaailmas on mitmekesisusest sündivate võimaluste nutikat ärakasutamist seostatud suuremate kasumitega. Ka vabaühendused võidavad mitmekesisusest ja kaasamisest mitmeti. Laias laastus võib esile tuua kolm suuremat eelist.Jätkusuutlikkus. Mida avatum on organisatsioon erineva taustaga inimeste (töötajate, vabatahtlike, liikmete) suhtes, seda tõenäolisemalt kestab see pikemat aega (liituvad uued pühendunud tegutsejad, tekib pealekasv). Lisaks oskavad erineva kogemusega inimesed näha laiemaid võimalusi ja pakkuda välja värskeid ideid – näiteks rahastusallikaid või partnereid.Rõõmsamad inimesed. Kui pöörame tähelepanu inimeste vajadustele ja anname neile võimaluse olla kaasatud otsuste tegemisse ja töökorraldusega seotud küsimustesse, suurenevad rahulolu ja motivatsioon. Rõõmsamad inimesed, toredam ühiskond.
										Christine Lagarde: heitkem värske pilk naiste rollile kodus, tööl, ühiskonnas									Kvaliteetsemad lahendused ja suurem mõju. Kaks pead on ikka kaks pead, kõlab levinud ütlus. Mida enam on tegutsejate seas esindatud erinevad elukogemused ja sihtgrupid, kellele töö on suunatud, seda parem saab tulemus.Innovatsioon sünnib sagedamini just mitmekesistes tiimides. Isegi kui organisatsiooni tegevus on suunatud ühele sihtgrupile, näiteks naistele, tasub mõelda erineva elutee, majandusliku olukorra, haridustaseme ja emakeelega naiste vajadustele. Efektiivsemad lahendused tähendavad sageli ka suuremat ühiskondlikku mõju.Eesti inimene hindab võrdset kohtlemistEestis veab mitmekesisuse ja kaasatuse teema laiemat edendamist Eesti Inimõiguste Keskus, kes koordineerib mitmekesisuse kokkuleppe võrgustikku jaTahame Vabaühenduste Liidus näha, et vabaühendused oskaksid oma töötajatele, liikmetele, vabatahtlikele ja sihtgruppidele mõeldes arvestada ka inimeste mitmekesisusega. See aitab oma tegevusi paremini läbi mõelda, jõuda rohkemate inimesteni ja saavutada paremaid tulemusi.Kui näiteks puuetega inimeste organisatsioon jälgib, et nad jõuavad ühtmoodi nii meeste kui naiste, eesti kui vene emakeelega, eri vanuses ja eri piirkondadest pärit inimesteni, siis on nende mõju ühiskonnas ja oma sihtgrupile väärtuse loomises suurem.Paljude organisatsioonide jaoks tähendab see mõtteviisi muutust. Neil peab olema valmisolek oma organisatsiooni mitmekesisuse vaatenurgast analüüsida. Selle ülesande juures tahamegi vabaühenduste jaoks olemas olla – jagada nendega enda kogemust ja teadmisi, kuidas ja miks mitmekesisust oma organisatsioonis arvesse võtta.
										Kristina Mänd: solidaarne naistepäev									""Mitmekesisuse kokkuleppega on liitunud üle 130 tööandja, ent neid organisatsioone, kes samu väärtusi jagavad, on kindlasti rohkem.""Tahame sel teemal nii koolitada kui ka koostada juhendmaterjali, mis aitab paljude ühenduste jaoks uudset teemat läbi mõelda. annab välja kvaliteedimärgist ""Austame erinevusi"". Mitmekesisuse kokkuleppega on liitunud üle 130 tööandja, ent neid organisatsioone, kes samu väärtusi jagavad, on kindlasti rohkem.Võrdsust ja õiglust hindavad ka Eesti inimesed: üle 75 protsendi leiab, et organisatsioonid peaksid oma tegevuses pöörama rohkem tähelepanu võrdse kohtlemise küsimustele. Sealjuures ütlevad peaaegu pooled, et mitmekesisust väärtustav organisatsioon on nende jaoks atraktiivne tööandja.Olukorras, kus meil on endiselt Euroopa suurim sooline palgalõhe, püsiv keelelis-kultuuriline segregatsioon ja tugevalt tajutud vanuseline tõrjutus juba 50-aastaste puhul, on lisaks riigile oluline roll ka erasektori tööandjatel ja vabaühendustel kodanike kaasajatena, et struktuurne ebavõrdsus väheneks.Väärtused, mida kannavad ettevõtted ja vabaühendused, avaldavad mõju tervele ühiskonnale. Nagu on öelnud väga tugeva kaasamiskultuuriga ettevõtte Unilever endine juht Paul Polman: ""Ei ole sellist joont, kus Unilever lõpeb ja ühiskond algab.""32 Eesti organisatsiooni on pälvinud tubli töö ja sisukate tulevikuplaanide eest märgise ""Austame erinevusi"" ehk mitmekesise tööandja tunnustuse, nende seas on ka kaks vabaühendust. On tähenduslik, et üks neist on Vabaühenduste Liit, kes katusorganisatsioonina on suunaseadjaks ning soovib tulevikus veel enam fookusesse võtta just mitmekesisuse ja kaasatuse teemad.
										Hille Hanso: pilk üle õla - sammud tärkava kevade poole?									Kolm sammu mitmekesisuse pooleMitmekesisuse tööpõld on lai ja tundub vahel isegi hoomamatu. Aga nagu paljude suurte ettevõtmistega tasub siingi hakata pihta otsast ja jupikaupa. Kõik algab tahtest ja teadlikkusest. Kel huvi, sel tasub esialgu end teemasse sisse lugeda, kuulata taskuhäälinguid, läbida veebikursusi või tutvuda inimõiguste keskuse kodulehega. Samuti tasub vestelda, küsida, uurida teiste kogemuste kohta.Sealt edasi tuleks mitmekesisust arutada ja teadlikkust kasvatada ka organisatsiooni sees, vabatahtlike või liikmete ringis. Kaasavat organisatsioonikultuuri ei saa luua vaid üks eestvedaja, valmisolek peab olema ka teistel.Paljud mitmekesisusega tegelevad ettevõtted koolitavad oma inimesi näiteks eelarvamuste, empaatilise suhtluse või mitmekesisuse teemal. Sageli kutsuvad nad külla mõne kogukonna eest seisva vabaühenduse, näiteks LGBT ühingu või puuetega inimeste organisatsiooni. Vabakonnas on juba praegu palju teadmisi, mida omavahel jagades võiksime kasutada organisatsioonikultuuri arengukohtade ja võimaluste märkamiseks.Kolmas lihtne samm, mis ei nõua palju ressursse, on vaadata, kelleni me jõuame ja kes meieni jõuavad, seda nii värbamisel, uute vabatahtlike otsimisel kui ka klientide puhul. Kas on mingi sihtrühm, kes on kõrvale jäänud? Mis selle põhjus võib olla ja kuidas nendeni jõuda? Keda kõnetavad meie sõnumid, pildid ja millised on meie kanalid?Mitmekesiste infokanalite ja sihtrühmade peale on teadlikult mõelnud näiteks puuetega inimesi toetav Helpific, kus lisaks emakeele, lisavajaduse, vanuse ja soo aspektidele on eesmärgiks saavutada ka regionaalset mitmekesisust.Mulle meeldis väga ühe selle aasta alguses avaldatud kodanikuühiskonnas mitmekesisust (ja selle puudumist) kajastava raporti pealkiri – ""Holding the Mirror up to Ourselves"" (""Hoides peeglit meie eneste ees""). Ehk tasub meil korraks sama teha, vaadata enda ümber, organisatsiooni töötajate, toetajate ja vabatahtlike seas, mõelda partnerite peale, vabakonna peale laiemalt.Vaadata just selle pilguga, kui sarnased või erinevad me oleme: oma vanuse, hariduse, soo, päritolu, emakeele poolest. Ning kuivõrd me oleme neile erinevustele avatud, mil määral peegeldame neid, kelle jaoks paremat Eestit luua soovime?Teekond mitmekesise ja kaasava organisatsiooni poole algab teadvustamisest, ning mida rohkem loome oma organisatsioonides empaatilist, avatud suhtlemis- ja juhtimiskultuuri, seda enam võib loota, et ühel hetkel hakkab see meile tagasi peegelduma ka ühiskonnast laiemalt.Artikkel ilmus algselt ajakirja Hea Kodanik talvenumbris.  "
err,27.05.2020 08:00,Jalgpall,https://sport.err.ee/1094806/seenioride-jalgpalli-karikavoistluste-avaetapp-toimub-juuni-lopus,Seenioride jalgpalli karikavõistluste avaetapp toimub juuni lõpus,"Karikavõistlustega pakutakse 45+ vanuseklassi endistele mängijatele ja harrastajatele sportimisvõimalust koos võistlusmomendiga. Sel aastal on turniiril lubatud osaleda mängijatel, kes on sündinud 1975. aastal või varem. Lisaks tohib võistkonda registreerida kaks mängijat, kes on sündinud aastatel 1976–1980.Etapid peetakse ühepäevaste turniiridena ning paremusjärjestus pannakse paika etappidel teenitud punktide põhjal. Järgmiste turniiride toimumisaeg on selgumisel. Karikavõistluste väliselt on plaanis korraldada üks etapp ka Aastalõputurniiri raames. "
err,01.12.2020 08:13,Eesti,https://www.err.ee/1191874/vaiknemets-tervislikel-pohjustel-maskist-keeldumiseks-piisab-inimese-kinnitusest,Vaiknemets: tervislikel põhjustel maskist keeldumiseks piisab inimese kinnitusest,"""Inimene ei pea esitama tervisliku seisundi tõestamiseks tööandjale arstitõendit, piisab inimese enda kinnitusest. Maski asemel on alternatiivina võimalik kanda ka visiiri, mis katab terve näo,"" kinnitas Vaiknemets ""Vikerhommikus"".Terviseameti esindaja juhtis tähelepanu valitsuse korraldusele, kus on öeldud, et ennekõike tuleb katta suu ja nina. ""Sellest tulenevalt on juba nähtud ette, et kõik inimesed ei saagi kanda maske, kas tervislikel või mingitel muudel kaalutlustel,"" tõdes ta.Vaiknemets leidis ka, et tööandja peaks leidma võimaluse inimesel töötada vajadusel ka ilma maskita, kuid andma talle siis visiiri või eraldama ta näiteks sirmiga. ""Minu meelest igal juhul peaks tööandja looma sellise keskkonna, kus töötajal on võimalik turvaliselt töötada ja leidma koos töötajaga alternatiivseid võimalusi, kuidas kaitsta inimest viiruse eest, mida me muidu maski kandmisega soovime teha,"" rääkis ta.Vaiknemets kinnitas, et perearstid väljastavad tõendeid olukordadeks, mis on terviseametiga kooskõlastatud: ""Sealhulgas on ette nähtud lapsed, inimesed, kellel on tugevad ja kroonilised haigused, sealhulgas kopsu- ja südamehaiged, kes võivad vajada ka lisahapnikku. Või näiteks tugevate psüühikahäiretega inimesed või voodihaiged. Neile väljastab perearst tõendi,"" selgitas Vaiknemets.Samas kõigile, kes tunnevad ennast ebamugavalt, ei saagi perearst tõendit väljastada, lisas ta.Valitsuse korraldusega tuleb koroonaviiruse leviku peatamiseks katta suu ja nina avalikes siseruumides viibimisel. "
err,26.05.2020 11:58,Majandus,https://www.err.ee/1094405/rmk-maksab-tanavu-algselt-plaanitust-pea-kaks-korda-enam-dividendi,RMK maksab tänavu algselt plaanitust pea kaks korda enam dividendi,"Käesoleva aasta riigieelarves oli kavandatud RMK dividendiks 35,6 miljonit eurot. Dividendi suurendamist võimaldavad möödunud aasta oodatust paremad majandustulemused, nimelt oli tegelik puhaskasum, mille hulka ei arvestata bioloogiliste varade väärtuse muutust, algselt kavandatust ligikaudu 24 miljoni euro võrra suurem.RMK on väga likviidne, aasta lõpus oli RMK pangakontode jääk 96,5 miljonit eurot, veebruraris müüs RMK Eesti Energiale Tootsi tuulepargi kinnistu 51,5 miljoni euroga, mille tulemusel küündis rahajääk 145 miljoni euroni ning äriliselt pole RMK hinnangul vajalik ega põhjendatud hoida nii suurt likviidsuspuhvrit.RMK möödunud aasta müügitulu oli 218,7 miljonit eurot, aasta varem oli see 203,1 miljonit eurot. Puidu müük moodustas käibest 207,7 miljonit eurot. Aruandeaasta kasum langes aastaga 83,5 miljonilt 66 miljonile eurole, sellele lisandub aga bioloogiliste varade ümberhindlus, millega kujunes lõplikuks kahjumiks 409,9 miljonit eurot, aasta varem oli kahjum 139,4 miljonit eurot.Möödunud aastal maksis RMK dividendi 41,6 miljonit eurot ehk pool teenitud kasumist, see oli aga 20,1 miljonit eurot enam kui aasta varem.RMK majandada on üle miljoni hektari metsamaad, metsadest 29 protsenti on range kaitse all ning 64 protsenti RMK metsadest majandatakse puidu tootmise ja tulu teenimise eesmärgil. Kokku realiseeriti riigimetsast mullu 3,9 miljonit kuupmeetrit puitu.RMK müüs 2019. aastal 3,7 miljonit kuupmeetrit ümarpuitu. Hakkpuitu müüdi veel 190 000 kuupmeetrit ning kasvava metsa raieõigusena 11 700 kuupmeetrit puitu. Kokku realiseeriti riigimetsast 3,9 miljonit kuupmeetrit puitu.Möödunud aasta alguses jätkusid tunamullused soodsad puidumüügi tingimused, varasuveks ületas aga pakkumine nõudlust. Turul hakkasid ostusoove ja hinda mõjutama üha suurenevad üraskikahjud. Aasta lõpuks kujunesid RMK hinnangul puiduturul välja pessimistlikud meeleolud ning hindade alanemisest põhjustas enam muret ostusoovide puudumine. Puidu keskmine hind langes aasta varasemaga võrreldes 1,4 protsenti.RMK valdusesse kuulus mullu 1,4 miljonit hektarit maad, aasta jooksul võõrandati 12 800 hektarit ning RMK valdusesse lisandus 14 800 hektarit.Möödunud aastal töötas RMK-s keskmiselt 764 inimest, kelle tööjõukulud olid 20,3 miljonit eurot. Juhatuse liikmete tasu moodustas 322 000 eurot ning nõukogu liikmete tasu 37 000 eurot.Käesoleval aastal plaanib RMK müügituludeks 177,1 miljonit eurot ning ärikasumit teenida enne maksustamist 25,2 miljonit eurot. "
err,19.08.2020 17:31,Korvpall,https://sport.err.ee/1125456/tartu-ulikooli-korvpallimeeskond-loi-kaed-ameeriklasest-suure-aarega,Tartu Ülikooli korvpallimeeskond lõi käed ameeriklasest suure äärega,"206 cm pikkuse ja peamiselt suure ääre positsioonil mängiva Raymani eelmise hooaja keskmised olid 34 mänguga 12,6 punkti ja 9 lauapalli. New Yorgis asuv Colgate Raidersi meeskond võitis kindlalt Patriot League'i põhiturniiri, ent pidi tiitlimängus alla vanduma põhiturniiri teisele, Bostoni ülikoolile. Mullu pääses Colgate ka nn ""märtsihullusele"" ehk NCAA finaalturniirile, ent kaotas avaringis teise asetusega Tennessee'le.  Tartu Ülikooli meeskonna peatreeneri Toomas Kandimaa sõnul tehti mängijale korralik taustauuring. ""Tegemist on küll oma profikarjääri alustava mängijaga, aga päris ehkupeale me ei läinud ja tegime korraliku taustauuringu. Eesliini oli tugevdust vaja ja Will Rayman tundub oma mängustiililt sobiv mängija – suudab kaitses hästi mängida ja on ohtlik ka eemalt. Ta tegi oma konverentsis häid mänge ja jäi oma universaalsusega silma. Nad peaksid leeduka [Tomas] Balciunasega moodustama hea korvialuse kombinatsiooni,"" sõnas Kandimaa. 
										Vaid noorte Eesti poistega mänginud Tartu Ülikool alistas võõrsil Valmiera									Meeskonna mänedžeri Robert Petersoni sõnul on välismaalaste lisandumine sel hooajal möödapääsmatu. ""Algava hooaja meeskonna komplekteerimine on paras trikk. Ühelt poolt on viiruse levikuga seotud ebakindlust sügise osas ja teisalt on toimunud muudatused mängijateturul. Eesti mängijad soovivad esmajärjekorras minna välismaale või on siis nende soovitud tasu läinud üles. Praeguse seisuga on rahaliselt mõistlikum võtta oma noorte meeskonda tugevdama mängijaid välismaalt, kuigi nende siia saamine on kõva paberimajandus. Oleme ka välismaalaste puhul pigem vaadanud nooremate mängijate poole, kes tahavad ennast tõestada. Loodetavasti treenerite valikud õigustavad end,"" sõnas Peterson. TÜ korvpallimeeskonna sõnul peaks Will Rayman Eestisse jõudma hiljemalt järgmisel nädalal, kui reiside puhul kõik asjad klapivad. Pärast koroonatesti viibib ta kahenädalases isolatsioonis ja seejärel on ta pärast kordustesti tulemuste teada saamist valmis meeskonnaga liituma.  "
err,12.03.2021 12:54,Psüühika,https://novaator.err.ee/1608140350/uuring-avas-unustamist-pohjustava-ukseefekti-tagamaid,Uuring avas unustamist põhjustava ukseefekti tagamaid,"Äsjases uuringus märkasid Austraalia teadlased sedagi, et keskkonnavahetus ei mõjuta aju nii selgelt ja üksüheselt, kui varasemate uuringute põhjal arvati, vahendab ScienceAlert.Teadlasrühm kutsus uuringus osalema 74 vabatahtlikku, kes pidid lahendama  virtuaalreaalsuses erinevaid ülesandeid. Vabatahtlikel paluti liikuda läbi kolmemõõtmeliste virtuaalsete ruumide ja liikumise käigus meenutada kindlaid eelmistes ruumides kohatud esemeid, nagu sinist koonust või kollast risti.Uuringu autori Bondi Ülikooli psühholoogi Oliver Baumanni sõnul ei täheldanud uurijad esialgu üldse mingit ukseefekti. Nad oletasid, et katseisikud on liiga hea mäluga ja peavad kõike meeles. Sestap tegid nad katse keerulisemaks ja palusid osalejatel lugeda liikudes numbreid kahanevas järjekorras, et hoida nende töömälu infot täis.Baumanni sõnul unustasid inimesed keerulisemas katses rohkem. Sellest said uurijad järeldada, et mälu ülekoormamine teeb inimesed ukseefektile vastuvõtlikumaks. Teisisõnu vaevab ukseefekt inimest ainult siis, kui ta on vaimses mõttes haavatavas seisundis.Kahe esimese katse järel tuli osalejatel läbida ka jätkukatsed. Neil paluti kõndida piki ehtsaid liigendatud koridore või jälgida, kuidas teised inimesed seda teevad, sooritades samal ajal mäluharjutusi. Nendes katsetes inimestel uurijate sõnul ukseefekti ei nähtud.Miks oli aga uues uuringus võrreldes varasematega ukseefekt nõrgem? Austraalia uurimisrühma sõnul võis uusi lõpptulemusi mõjutada erinevate ruumide sarnasus nii virtuaalreaalsuses kui ka ehtsas koridoris. Nad oletavad, et asi pole niivõrd ustes endis, kui liikumises ühest keskkonnast teise ja selgelt erinevasse ruumi. Inimaju pühib mälu järsu muutuse korral uue info vastuvõtmiseks justkui puhtaks.Baumanni sõnul on hea näide ukseefektist olukord, kus inimene sõidab liftiga mitmekorruselises kaubanduskeskuses. Kui kauplusekorruste vahel liikudes ei pruugi inimese mäluga midagi juhtuda, võib tal poekorruselt parklasse sõites mõni oluline ost meelest minna. Samas, isegi kui uues uuringus koormati osalejate mälu mõne ülesandega, unustasid nad vähem kui varasemate uuringute osalised. Erinevustele vaatamata seostavad teadlased endiselt ukseefekti töise ja võib-olla isegi ülekoormatud ajuga.Ukseefekti toimimise mõistmine aitab inimestel urijate sõnul seda edaspidi teadlikult vältida või selle mõju vähendada. Kõige parem soovitus on nende sõnul keskenduda pooleli olevale ülesandele seni, kuni see saab tehtud. Baumanni sõnul suudab inimese aju teavet nii-öelda sahtlitesse sorteerida, mis võib unustamisohule vaatamata paljudes olukordades kasuks tulla. Ta lisas, et kui aju satub enda meelest uude keskkonda, sorteerib ta uue koha mälestused lihtsalt nii-öelda teise mälusahtlisse.Uuring ilmus ajakirjas BMC Psychology. "
err,04.12.2020 11:05,Autoralli,https://sport.err.ee/1196587/videod-ogier-tutvus-heinapalli-neuville-traataiaga,"VIDEOD | Ogier tutvus heinapalli, Neuville traataiaga","Kui Ogier põrkas vastu heinapalli ja sai suhteliselt kiiresti uuesti liikuma, siis Neuville'i mats vastu traataeda oli juba valusam ja belglane kaotas konkurentidele ca 20 sekundit.Pudo ser mucho más, tanto lo de Neuville como lo de Ogier. El francés no ha dañado el eje trasero o la rueda, al menos de forma grave a tenor del tiempo que ha marcado (tercero más rápido del TC2) #WRC Vídeo de @RallyeSport pic.twitter.com/t9W6dCMX6d
— Iván Fernández (@fernischumi) December 4, 2020Este es el motivo por el que Thierry Neuville y Nicolas Gilsoul perdían tanto tiempo en esta recién disputada SS2. #ACIRallyMonzaSalida de carretera tras la que golpeaban contra una valla. Tras ello el i20 WRC se resistía a arrancar. Más lo que les costó salir. #WRCVídeo: pic.twitter.com/Sp92wMNpho
— Rubén Pérez (@RubnPerez) December 4, 2020 "
err,16.11.2020 18:45,Muusika,https://kultuur.err.ee/1159713/meisterjaan-kujutasin-ette-kuidas-kamp-urginimesi-teeb-lokke-aares-sellist-muusikat,"Meisterjaan: kujutasin ette, kuidas kamp ürginimesi teeb lõkke ääres sellist muusikat","""Mõne loo puhul ma konkreetselt kujutasin ette mingisugust stseeni minevikust,"" ütles muusik ERR-ile ja kinnitas, et näiteks kasutas ta palju oksa sämpleid, plaksusid, mütsusid ja nipsusid. ""Võtsin aluseks selle, et ma kasutan selliseid helisid, mis võisid olemas olla juba kiviajal, millest tuli ka albumi nimi.""""Kujutasin ette, kuidas mingi kamp ürginimesi on kuskil lõkke ääres ja teeb sellist muusikat,"" kinnitas Meisterjaan ja sõnas, et parmupilli võlu on lihtsuses. ""Oletame, et kui sa tahad klaveriga saada tehniliselt heaks, siis sa pead palju aastaid selle nimel tööd tegema, aga parmupilliga saad suht kähku kõik tehnilised nipid selgeks.""Kuula albumit ""Mälestusi kiviajast"":Mälestusi kiviajast by meisterjaan "
err,31.07.2020 16:36,kultuur,https://kultuur.err.ee/1119339/virgo-sillamaa-annab-music-estonia-juhtimise-ule,Virgo Sillamaa annab Music Estonia juhtimise üle,"Organisatsioon on küll heas seisus, ent uuel juhil väljakutsetest puudust ei tule, rääkis Virgo Sillamaa Vikerraadio saates ""Huvitaja"". Kuula saatelõiku ning saad teada, millega Music Estonia täpsemalt tegeleb, kuidas Eesti Autorite Ühingu uus juhatus tööd alustas ning mida Sillamaa Brüsselis tegema hakkab. "
err,28.04.2021 14:08,Arhitektuur,https://kultuur.err.ee/1608193651/noore-arhitekti-preemiale-2021-kandideerib-kuus-nominenti,Noore Arhitekti preemiale 2021 kandideerib kuus nominenti,"""Tänavune kandidaatide nimekiri on väga mitmekesine ning annab ilmeka läbilõike teemadest, mida arhitekti eriala endas kätkeb,"" ütles EAL-i president Andro Mänd.""Inimeste kaasamine end ümbritseva ruumilise keskkonna mõtestamisse, ühiskonna teadlikkuse tõstmine elukeskkonna ja arhitektuuri valdkonnas, olemasoleva ruumi taaskasutus, kultuuripärandi väärtustamine ja säilitamine ning ka uue kvaliteetarhitektuuri loomine on mõisted, mille kaudu saab tänavusi nominente kõige paremini iseloomustada,"" lisas ta.Noore Arhitekti preemiale kandideerivad sel aastal neli üksikkandidaati ja kaks kollektiivi. Üksiknominendid on Kadri Kerge, Elo Kiivet, Mihkel Koppel ja Johan Tali. Lisaks pürgivad Noore Arhitekti tiitlile arhitektid Eve Komp ja Liina-Liis Pihu MTÜst Ruumiringlus ning büroo b210 kogu arhitektide tiim: Mari Hunt, Aet Ader, Kadri Klementi, Karin Tõugu, Nele Šverns, Mari Möldre, Arvi Anderson, Kristian Taaksalu, Helmi-Marie Langsepp.
										Arhitekt: ootan aega, mil puitehitised taas linna tungivad									EAL valib Noore Arhitekti preemia võitja välja kuni 40-aastaste arhitektide liidu või selle noortesektsiooni kuuluvate arhitektide või kollektiivide seast, kes on silmapaistvalt tegutsenud arhitektuurivaldkonnas, olnud innovaatilised või kelle looming on kaasa aidanud Eesti või meie arhitektuuri tutvustamisele maailmas. Viimastel aastatel on preemia pälvinud KOKO arhitektid (2015), Sille Pihlak ja Siim Tuksam (2017), Laura Linsi ja Roland Reemaa (2019). Selle aasta žüriisse kuuluvad arhitekt, õppejõud ning arhitektuuriajakirja T18 toimetaja Octavio Mestre (Barcelona), arhitekt ja Eesti kunstiakadeemia arhitektuuriteaduskonna professor Toomas Tammis, arhitekt ja NAP 2019 üks laureaatidest Laura Linsi arhitektuuripraksisest LLRRLLRR, LHV panga Ühendkuningriigi filiaali direktor Erki Kilu ning LHV Grupi nõukogu liige, ettevõtja ning Noore Arhitekti preemia asutaja ja rahastaja Heldur Meerits.Preemia nominentidega saab täpsemalt tutvuda EAL-i kodulehel. "
err,19.01.2021 10:13,Eesti,https://www.err.ee/1608078235/pool-isamaa-fraktsioonist-on-koroonas,Pool Isamaa fraktsioonist on koroonas,"Kase märkis, et kuus Isamaa saadikut andsid negatiivse koroonatesti.Isamaa esimees Helir-Valdor Seeder kinnitas esmaspäeval, et tema enda pühapäeval tehtud koroonatest osutus negatiivseks ja ta ei ole viimastel päevadel riigikogu kolleegidega lähikontaktis olnud.Esmaspäeval selgus, et riigikogu Isamaa fraktsiooni neli saadikut on andnud positiivse koroonaproovi. Riigikogu juhatus otsustas seetõttu, et käesoleva töönädala täiskogu istungid peetakse kaugosalusega. "
err,18.12.2020 14:36,Välismaa,https://www.err.ee/1212916/trump-ma-ei-ole-seotud-hunter-bideni-voimaliku-suudistusega,Trump: ma ei ole seotud Hunter Bideni võimaliku süüdistusega,"""Ma ei ole mingil määral seotud Hunter Bideni süüdistusega, ega Bideni perekonnaga. See on järjekordne valeuudis. Tegelikult, ma leian, et seda on kole vaadata,"" kirjutas USA president Donald Trump Twitteris.Trump tegi oma Twitteri postituse päev hiljem, kui ametisse astuv ajutine peaprokurör Jeffrey Rosen keeldus ütlemast, kas ta määrab Hunter Bideni välistehinguid uurima eriprokuröri.Eriprokuröri määramine muudaks Bideni administratsiooni peaprokuröril Hunter Bideni uurimise lõpetamise poliitiliselt palju keerulisemaks.Hunter Biden teatas 9. detsembril, et tema maksuküsimusi uurib USA justiitsministeeriumi Delaware'i prokuratuur.Asjaga kursis olev isik väitis, et Hunter Bideni uurimine on kestnud vähemalt kaks aastat. Ametist lahkuv peaprokurör William Barr suutis seda enne presidendivalimisi saladuses hoida.Hunter Bideni kuulumine Ukraina energiaettevõtte Burisma juhatusse võis tekitada huvide konflikti, kuna tema isa Joe Biden oli siis USA asepresident.Samuti on Trump ja tema meeskond kutsunud uurima Hunter Bideni tegevust Hiina kapitali kaasamises.USA telekanal Fox News teatas sel nädalal, et Hunter Bideni endised äripartnerid vihjasid, et Hunter Biden võiks kaasata oma isa Joe Bideni Hiina ettevõtmistesse ja näidata nii hiinlastele, et tegemist on tõelise ""pereettevõttega"". "
err,11.05.2020 21:39,Majandus,https://www.err.ee/1088538/ajalehtede-trukireklaami-kaibed-kukkusid-veebireklaamist-enam,Ajalehtede trükireklaami käibed kukkusid veebireklaamist enam,"Ekspress Grupi juht Mari-Liis Rüütsalu ütleb, et eriolukorra tingimustes kukkusid arpillis ajakirjandusväljaannetel nii tellitud reklaami maht kui ka reklaami hinnad.""Mulle tundub, et turuosalised on kõik võrdväärselt ühepalju kaotanud. Seda on naljakas öelda, aga tundub küll, et see mõjus üsna ühtemoodi kõikidele ja kui me vaatame ka Google'it ja Facebooki, siis ka nende hinnad on oluliselt alla läinud,"" kommenteeris Rüütsalu.Kui mullu aprillis osteti Eestis trükiajakirjanduses reklaami 1,5 miljoni euro eest, siis tänavu oli see 775 000 eurot ehk 45 protsenti vähem. Veebireklaami maht kukkus samal ajal umbes 30 protsenti - 800 000 euro pealt 565 000 peale.""Kõige mustemates stsenaariumites me olime valmis ka suuremaks kukkumiseks, mida õnneks ei juhtunud,"" kommenteeris Postimees Grupi juht Andrus Raudsalu. ""Online'i vähene kukkumine on ka selles mõttes loogiline, et tegelikult ka inimeste huvi meediat tarbida oli väga suur ja seda tehti põhiliselt online'is.""
										Digihiiud viivad Eesti meediamajadelt reklaamiraha									Ära kadus reklaam tegevusaladelt, mis pidid end sulgema, näiteks turismisektor, suur osa kaubandusest ja suurüritused. Reklaami telliti aga rohkem näiteks e-kaubanduse kanalitele.""Ärid, kes pidid üleöö internetti kolima - kas siis need, kellel juba oli internetis olemas pood või teenusepakkumisplatvorm -, sinna liitus veel palju uusi ettevõtteid, need kindlasti suurendasid,"" ütles Rüütsalu.""Hea näide on näiteks võib-olla kõik ehitus-aiandustarbed. Kuna inimesed olid kodus, siis paljud hakkasid tegema remonti, paljud hakkasid ehitama aeda, paljud hakkasid peenraid pidama,"" tõi Raudsalu esile.Ligi poole võrra vähenes reklaamimaht ka eratelekanalites ja raadiotes, ent oli ka erandeid. Näiteks Äripäeva reklaamidirektor Priit Jõgi ütleb, et Äripäeva raadio eelmise aasta aprillile palju alla ei jäänud, sest niširaadiona keskendutakse niinimetatud ärilt-ärile reklaamile, mis nii palju ei langenud. Siiski tuleb tema sõnul arvestada aasta kokkuvõttes väga tuntava langusega.""Meil ei ole omanike või nõukoguga seda paika pandud, aga mulle tundub praegu, et kui see jääb -40 protsenti sellest, mis me planeerisime, siis meil on hästi läinud,"" kommenteeris Jõgi.Jõgi sõnul on võtmekoht sügisel - kui siis majandus käima ei lähe, peavad ajakirjandusväljaanded end veel rohkem koomale tõmbama: ""Ma arvan, et siis me näeme veel drastilisemaid kulude kärpimisi kui seni."" "
err,18.05.2020 23:15,Välismaa,https://www.err.ee/1091390/valisilm-vottis-kokku-koroonaviirusega-seotud-arengud-eelmisel-nadalal,"""Välisilm""võttis kokku koroonaviirusega seotud arengud eelmisel nädalal","Koroonakriis on sulgenud teatrid ja kinod, kuid toonud tänavatele hoopis uutlaadi etendused. Belgias tantsisid meditsiinitöötajad, protestidest valitsuse vastu, kes pole nende hinnangul kriisiga toime tulnud.Tantsis ka Norra valitsus, tähistades rahvuspüha ja näidates ette, kuidas nõutud vahemaa hoidmine käib.""Lõppude lõpuks oli see lõbus, tore ja lõbus. Nägime natuke naljakad välja, nii et inimesed said meie üle natuke naerda ja see on tore,"" rääkis Norra peaminister Erna Solberg.Hispaanias meenutasid arstid leinaminutiga kriisis elu kaotanud kolleege. Ööpäevane surnute arv langes Hispaanias laupäeval esmakordselt alla 100.""Meil oli olemas kogu vajalik informatsioon Hiinas, Lõuna-Koreas ja Itaalias toimunu kohta. See seisis otse meie nina all, aga meie valisime taevasse vahtimise, justnagu ei toimuks midagi. Sama juhtus Inglismaal ja see jätkub USA-s. Nad ei tahtnud probleemiga silmitsi seista ja nüüd peame seisma silmitsi raskete tagajärgedega,"" kommenteeris proviisor Ricardo Ortero.Sloveenia on esimene Euroopa riik, mis teatas, et sisemaine koroonaviiruse epideemia on läbi.""Sloveenial on praegu Euroopas parim epidemioloogiline pilt, mis võimaldab meil sisemaise epideemia lõppenuks kuulutada, mis langeb kokku kuupäevaga, mil aeguvad kaks esimest koroonavastast abipaketti,"" ütles peaminister Janez Jansa.Samal päeval, reedel, avasid Balti riigid üksteisele oma piirid - tekkis oma väike Schengen.
										EL-is kiirenes eelmisel nädalal vaktsineerimine									Päev hiljem avas Saksamaa, mitte küll täielikult, piirid Luksemburgi, Šveitsi ja Austriaga.Piloodid tegid simulaatorites trenni. ""Treenime regulaarselt suurt hulka protseduure, kontrollküsimusi ja tehnilisi teadmisi. Oleme jätkanud nende treeningutega ka piirangute tingimustes, kuid kahjuks, kui oleme jäetud maa peale, hakkab kaduma vajalik rutiin, väikesed refleksid, kuues meel. Ja te võite ju kodus harjutada, kuid see on meeskonnatöö, see on orkester,"" kirjeldas Air France'i kapten Emmanuel Mistrali.Etioopia lennukompanii on muutnud reisilennukid kaubalennukiteks.""Oleme teinud reisilennukid kaubalennukiteks. Oleme neist 20 ümber teinud. See oleneb lennukitüübist, kuid ühe ümbertegemiseks kulus 36 tundi või isegi vähem. Oleme sellega tegelenud kaks viimast kuud,"" selgitas lennuinsener Rekik Tsegaye.""Enamik kaubavedudest on olnud seotud COVID-19 isikukaitsevahendite ja meditsiinitarvete importijatega Aafrikas, Euroopas, Ameerikas ja kriisi alguses eriti just Euroopas, kui COVID-19 levik oli väga suur,"" rääkis Etioopia lennukompanii tegevjuht Tewolde Gebremariam.Hiina ja Iraan teatasid uutest nakkuskolletest. Wuhanis alustati masstestimist, et leida üles asümptomaatilised viirusekandjad.Kanadas Quebecis tuvastati koroonaviirus ühes vanadekodus kõigil 226 hooldataval ja 148 töötajal.Brasiilias pani juba teine tervishoiuminister viimase kuu aja jooksul ameti maha.""President Bolsonaro, pidage meeles, et elu on kaotanud 14 000 brasiillast. Kordan, 14 000 brasiillast, härra president. 14 000 peret kaotasid oma lähedased, me ei ole siin Jet Sky meistrivõistlustel, me ei lõbusta ennast täppistulistamise ega grillimisega La Alborada valitsuspalee aias. Me seisame silmitsi tõsise tervise-, elu- ja majanduskriisiga,"" rääkis Sao Paulo kuberner Joao Doria.Koroonakriis annab võimaluse klaarida arveid ning sunnib ka leppimisele. Esimene Hongkongi meeleavaldaja saadeti reaalselt vangi. Türgi võimud vahistasid kurdidest omavalitsusjuhte. Iisraelis lõppes vägikaikavedu Benjamin Netanyahu ja Benny Gantzi vahel ning sündis valitsus.Silmapiiril terendavad aga uued probleemid. Afganistanis rünnati sünnitusmaja ja selle mõistis hukka isegi Taliban. Ründaja on tõenäoliselt ISIS. "
err,04.06.2020 09:57,Muusika,https://kultuur.err.ee/1097912/run-the-jewels-andis-valja-uue-albumi,Run the Jewels andis välja uue albumi,"Twitteris avaldatud teates märkisid El-P ja Killer Mike, et kuivõrd maailmas toimub praegusel ajal igasugust jama, siis pole mõtet albumi väljaandmisega oodata.""Loodame, et see toob teile veidi rõõmu. Olge hoitud ja ärge kaotage lootust. Täname, et olete andnud kahele sõbrale võimaluse olla kuuldavad ja teha seda, mida nad armastavad.""Kuigi album on tasuta allalaetav, kutsuvad El-P ja Killer Mike oma kuulajaid üles tegema annetusi advokatuurile nimega National Lawyers Guild (esimene USA advokatuur, mis hakkas vastu võtma rahvusvähemusest pärit advokaate) ja teistele organisatsioonidele, kes võitlevad õigluse ja võrdsuse eest.Run The Jewels 4 is out now - FREE on our website and avail everywhere you listen to music.4️⃣: https://t.co/lVVpCDq2xp pic.twitter.com/KNaPMfPKuJ
— Run The Jewels (@runjewels) June 3, 2020Nagu pealkiri vihjab, on ""RTJ4"" räpiduo järjekorras neljas album. Varem on neil ilmunud albumid ""RTJ"" (2013), ""RTJ2"" (2014) ja ""RTJ3"" (2016).Uuel albumil teeb teiste hulgas kaasa Rage Against the Machine'i Zack de la Rocha, kes astus üles duo loos ""Close Your Eyes (And Count to Fuck)"". Samuti on albumi kaastööliste hulgas Mavis Staples, Josh Homme, Greg Nice, DJ Premier, Pharrell Williams ja 2 Chainz. "
err,01.09.2020 10:07,Arvamus,https://www.err.ee/1129741/kaja-kallas-abielureferendum-on-ekre-provokatsioon-milles-ei-peaks-osalema,"Kaja Kallas: abielureferendum on EKRE provokatsioon, milles ei peaks osalema","Me teame, et sügisel on koalitsioonil plaanis tulla riigikogu ette nn demokraatia paketiga, mille üks osa näeb ette, et põhiseadusesse tuleks kirjutada, et abielu on ainult mehe ja naise vaheline liit.Kõigepealt tuleb meelde tuletada, et praegu sätestab perekonnaseaduse §1 lg1, et abielu sõlmitakse mehe ja naise vahel. Ma ei ole kuulnud, et keegi seda muuta tahaks. Seega on selle küsimuse rahvahääletusele panemine täiesti mõttetu, sest ma ei tea Eestis ühtegi poliitilist jõudu, mis sooviks seda määratlust muuta. Abielu institutsioon ei ole Eestis rünnaku all ja ei vaja põhiseaduslikku kaitset.Aga vaatamata sellele, et keegi abielu institutsiooni ei ründa, on võimuparteid koalitsioonilepingus ikkagi kokku leppinud, et ""viime läbi muu riigielu küsimusena rahvahääletuse ettepaneku kohta täiendada põhiseadust määratledes abielu mehe ja naise vahelise liiduna"".Abielureferendumi korraldamine on osa EKRE valimisprogrammist. Nädalavahetusel ütleski Martin Helme oma erakonna volikogul, et abielureferendum on üks oluline EKRE valimiskampaania osa eelseisvatele kohalikel valimistel.EKRE soov on selle provokatsiooniga lõhestada ühiskonda ja kahjuks on Keskerakond ja Isamaa sellega vastutustundetult nõustunud. Hoiatan juba praegu Keskerakonna ja Isamaa juhte ette, et ühiskonna nii teravast vastandamisest kaotavad kõik peale EKRE.Kuivõrd praegune valitsus on näidanud, et põhiseaduse tundmine ei kuulu nende tugevate külgede hulka, siis piinlike seikade ärahoidmiseks tuletan neile põhiseaduskomisjoni liikmena mõned asjad varakult meelde.
										Urmas Viilma: rahvahääletus kui rahvaküsitlus									Esiteks, põhiseadust on võimalik muuta kolmel viisil:rahvahääletusel;riigikogu kahe järjestikuse koosseisu poolt;riigikogu poolt kiireloomulisena. Selle algatamiseks on vaja neljaviiendikulist häälteenamust ja vastuvõtmiseks on vaja kahekolmandikulist häälteenamust.Kui põhiseaduse muutmine pannakse rahvahääletusele ja kui see siis ei saa rahvalt poolthäälte enamust, kuulutab president välja erakorralised valimised. Valitsuskoalitsioon aga mõtleb, et kavaldab põhiseaduse üle pannes rahvahääletusele muu riigielu küsimusena põhiseaduse muutmise.See ei ole põhiseadusega kooskõlas, sest põhiseaduse muutmise kord rahvahääletusega on põhiseaduses sätestatud koos tagajärjega, mida selline rahvahääletus endaga kaasa toob.""Seega ei saa põhiseaduse muutmisega seotud küsimust rahvahääletusele panna ainult koalitsiooni häältega.""Teiseks, põhiseaduse muutmise seaduse eelnõu rahvahääletusele panekuks on nõutav riigikogu koosseisu kolmeviiendikuline häälteenamus. Seega ei saa põhiseaduse muutmisega seotud küsimust rahvahääletusele panna ainult koalitsiooni häältega, vaid selleks on vaja 61 saadiku toetushääli.Kolmandaks, rahvahääletuse sidumine kohalike valimistega toob kaasa lõhestumise ka valijate hulgas. Nimelt saavad rahvahääletusel hääletada vaid kodanikud, kohalikel valimistel aga kõik residendid.Küllap meie idanaaber, kes on kogu aeg tahtnud väita, et tema kaasmaalasi koheldakse Eestis halvasti, hõõrub rõõmust käsi, kui on võimalik näidata piltide keeles, kuidas valimisjaoskondades on eraldi järjekorrad kodanikele ja mittekodanikele.Lisaks on Vladimir Putinil ilmselt ülihea meel, et Eesti on muutnud oma suunda ja vastupidiselt varasemale Euroopa orientatsioonile seadnud endale väärtuseliseks eeskujuks Venemaa, mis sarnase referendumi just hiljaaegu läbi viis.Lisaks sellele, et plaanitav rahvahääletus on põhiseaduse vastane, on siiski arusaamatu, miks sellist lõhestavat referendumit üldse ette võtta. Tegemist ei ole olulise riigielu küsimusega, keegi ei ründa abielu institutsiooni ning kohalikel valimistel on palju olulisemaid teemasid, mis inimestele päriselt korda lähevad.Keskerakonna ja Isamaa juhid võiksid näidata selgroogu ja mitte lasta Eestit lõhkuda üksnes sellepärast, et see on ühele võimuparteile kasulik. Ükski koalitsioonileppe punkt ei ole nii tähtis, et põhiseadusega vastuolu minnes ühiskond pikaks ajaks lõhestada.  "
err,09.11.2020 17:22,Ujumine,https://sport.err.ee/1157011/zirk-ujus-treeneri-vea-tottu-neljanda-paeva-avamatsil-vaid-uhe-distantsi,Zirk ujus treeneri vea tõttu neljanda päeva avamatšil vaid ühe distantsi,"""Tänane päev oli minu ISL-i karjääri kõige lühem. Seda tänu treeneri veale, kui ta pani minu asemel Kliment Kolesnikovi 200 m selili ujuma. See tähendas, et startisin ainult 4 x 100 m vabalt teateujumises,"" kirjutas Zirk sotsiaalmeedias. ""Tundsin end kui täieliku sprinterina. Teadet ujusin koos Simonas Bilise, Andrei Žilkini ja Ben Proudiga. Minu teatevahetus oli teisena ning suutsin välja pigistada aja 48,18. Kokkuvõttes tulime viiendaks.""Vaatamata sellele, et Energy Standardil pole neljandas matšis väljas parimat tiimi, siis hoitakse siiski 300,5 punktiga kindlat liidrikohta. ""Meie kasuks räägib see, et nii meie naiste kui meeste kombineeritud teateujumised saavutasid esikohad ehk me saame teise päeva lõpus toimuval ""Skinside"" võistlusel ujumisviisid valida. ""Skins"" võistlus koosneb kolmest 50 m stardist, mis toimuvad iga kolme minuti tagant. Peale esimest ujumist langeb välja neli ujujat, teises ujumises langeb kaks ehk kolmandas ujumises jäävad ujuma ainult kaks ujujat. Tegemist on väga huvitava ning ettearvamatu võistlusformaadiga,"" lisas Zirk.Energy Standardi järel hoiab teist kohta 235 punktiga Tokyo Frog ja kolmandat 183,5 punktiga Iron. "
err,27.11.2020 15:38,Eesti,https://www.err.ee/1172446/narva-uus-koalitsioonilepe-annab-opositsioonile-suuremad-voimalused,Narva uus koalitsioonilepe annab opositsioonile suuremad võimalused,"Narvat on viimased paarkümmend aastat valitsenud üks erakond või võimuliit, seepärast on koalitsioonilepe Eesti suuruselt kolmanda linna jaoks uudne nähtus.""Kogu aeg on üks erakond valimised võitnud ja neil ei ole vaja olnud teha koalitsiooni või kellegagi midagi läbi rääkida. Nüüd on vaja seda uuesti teha ja ma arvan, et meie üks põhieesmärk on see, et me lihtsalt peame see kümme kuud näitama, et me oleme meeskond ja me suudame koos töötada,"" ütles Narva linnavolikogu Keskerakonna fraktsiooni aseesimees Tarmo Tammiste.Koalitsioonileping on mõneti eelmise opositsiooni nägu ja algab läbipaistva linna juhtimise lubadusega, mis tähendab, et ka uus opositsioon saab linna juhtimises sõna sekka öelda.Meie Narva fraktsiooni esimees Katri Raik ütles, et kõik volikogu liikmed saavad kuuluda komisjonidesse ning volikogu aseesimehe kohad, nii nagu ka riigikogus, kuuluvad opositsioonile ning revisjonikomisjoni enamus ja juht peavad olema kindlasti opositsioonist. ""Paljudes teistes omavalitsustes võib see kutsuda praegu esile hämmeldust, aga need on esimesed sammud,"" lausus Raik.Uus koalitsioon lubab panustada töökohtade loomisesse, millele peaks kaasa aitama aus linnajuhtimine. Narva hea maine ja koostöö tööstusparkidega Narva elanike jaoks on koalitsioonileppes oluline teema Narva haigla arendamine ja meditsiiniteenuste kvaliteedi tõstmine.""Narva haigla ei vaja mitte seda, et uus nõukogu esimees läheb ja esimesel päeval laseb Narva haigla juhi lahti. See ei ole praegu Covidi-ajal ja lahendus ja seda ei ole kunagi olnud plaanis. Narva haigla vajab tasakaalustatud, normaalset arengukava, mida teeb Narva haigla ise, mida tehakse võrgustiku põhiselt. Riik on ju sisuliselt hõbekandikul pakkunud Narva haiglale rahastust. Aga Narva senine poliitika, et andke meile see raha - küll me vaatame, mis me teeme. Seda ma olen viimasel ajal kuulnud linnajuhtide suust, see ei lähe mitte,"" lisas Katri Raik.Ühtekokku on reedel sõlmitud Narva koalitsioonileppes 25 lubadust, alates raekoja renoveerimise õigeaegsest lõpetamisest ja vanalinna ala elavdamisest ning lõpetades isegi bussipeatustesse istepinkide paigaldamisega.Nii Katri Raik kui ka Tarmo Tammiste kinnitavad, et uute valimisteni jäänud kümne kuuga pole võimalik Narva linna uueks luua, kuid selle nimel üritatakse pingutada.Samas pole Keskerakonna ja valimisliidu Meie Narva koalitsioonil siiani õnnestunud linnapea ja volikogu esimeest valida, kuna endise võimu fraktsiooni käes on volikogu aseesimeeste kohad. Need aga venitavad, jäi soovi valimisi päevakorda võtta. Kui linnapeadega volikogu esimeest ei õnnestu valida 10. jaanuarini siis peavad praegused volinikud lahkuma, nende asemele tulevad asendusliikmed ning kõik algab otsast peale. "
err,16.02.2021 16:17,Välismaa,https://www.err.ee/1608111568/aung-san-suu-kyi-sai-teise-kriminaalsuudistuse,Aung San Suu Kyi sai teise kriminaalsüüdistuse,"Suu Kyile esitati sõjaväelise riigipöörde järel süüdistus välismaise registreerimata raadiotelefoni omamises ehk ekspordi-impordi seaduse rikkumises ning ta pandi koduaresti, vahendas BBC.Teisipäeval esitati video vahendusel kohtuistungil osalenud Suu Kyile kriminaalsüüdistus riigi loodusõnnetuste seaduse rikkumises. Pole aga teada, millega süüdistus täpsemalt seotud on.Myanmari sõjavägi kordas varem oma lubadust korraldada uued valimised ning seejärel võimust loobuda.Samal ajal kestavad aga riigipöörde vastased meeleavaldused, millega nõutakse valitud riigijuhtide, sealhulgas Suu Kyi vabastamist. "
err,07.12.2020 19:49,Arhitektuur,https://kultuur.err.ee/1199491/arhitektuuriajaloolane-andres-kurg-monograafiaid-uhest-hoonest-pole-kuigi-palju,Arhitektuuriajaloolane Andres Kurg: monograafiaid ühest hoonest pole kuigi palju,"Teose ""Ühine nimetaja"" idee autor Michael Pärt ütles ERR-ile, et tegelikult algas raamatu koostamine 10-20 aastat tagasi, kui algas keskuse enda loomine. Stiililt on raamat n-ö avatud struktuuriga, kus dialoogis on pilt, sõna, noodi- ja arhitektuurikiri. Tervik moodustub erinevate kihtide omavahelistest seostest. ""See on natukene sarnane, kui sa kuulad muusikat, siis kõik need seosed on olemas, aga pead neid oskama otsida ja leida,"" tõdes ta.Arhitektuuriajaloolane Andres Kurg kinnitas, et monograafiaid ühest hoonest ei ole palju. ""Need on tavaliselt väga silmapaistvad hooned, mille puhul kirjastus võtab vaevaks teha monograafia ühest hoonest,"" ütles ta ja kinnitas, et oli esmalt vaimustatud sellest, kui sügava mõttega ja mitmekihiliselt oli esitatud seda hoonet. ""Mind paelus eelkõige see, kuidas oli kõrvutatud noodikirja ja arhitektuurikirja."" "
err,01.01.2021 15:15,Autoralli,https://sport.err.ee/1225591/23-aastane-loubet-soidab-mm-sarjas-wrc-autoga-taishooaja,23-aastane Loubet sõidab MM-sarjas WRC autoga täishooaja,"23-aastane Loubet jõudis kokkuleppele Hyundaiga, kuid ei hakka esindama põhivõistkonda, vaid Hyundai 2C Competition nime kandva tiimiga. Sama meeskonna eest sõitis prantslane ka tänavu, aga vaid kolmel etapil seitsmest. Parimal juhul sai ta Sardiinias seitsmenda koha.Loubet on tunamullune WRC2 sarja maailmameister. Siis võitis ta Škoda Fabiaga etapid Portugalis ja Sardiinias ning edestas kokkuvõttes poolakat Kajetan Kajetanowiczi ja mehhiklast Benito Guerrat.Hyundai põhivõistkonna pilootidena jätkavad tänavu Ott Tänak, Thierry Neuville, Dani Sordo ja Craig Breen. Kõikidel etappidel osalevad neist Tänak ja Neuville.Autoralli MM-sarja hooaeg algab 21.-24. jaanuaril sõidetava Monte Carlo ralliga. "
err,13.01.2021 09:29,Eesti,https://www.err.ee/1608071674/toom-peaministriparteina-keskerakond-kindlasti-ei-jatka,Toom: peaministriparteina Keskerakond kindlasti ei jätka,"""Öösel sellist otsust ei teinud,"" ütles Toom kolmapäeva hommikul ETV+ saates ""Kofe +"" vastuseks küsimusele, kuidas erakond uue valitsuse loomisel osaleb. Järgmise koalitsiooni moodustamisel on võimalikud mitmed variandid, kõige tõnäolisem siiski kolmikliit Reformierakonna, Isamaa ja sotsiaaldemokraatide osalusel, rääkis Toom. ""Aga on ka teised variandid võimalikud,"" lisas ta.Küsimusele, kas Keskerakond läheb opositsiooni, vastas Toom, et erakond on selleks valmis, kuid samas ka selleks, et minna koalitsiooni. ""Aga loomulikult mitte peaministriparteina,"" rõhutas Toom.Keskerakonna, Eesti Konservatiivse Rahvaerakonnna ja Isamaa koalitsioon lagunes kolmapäeva varahommikul, kui peaminister Ratas teatas oma tagasiastumisest ning viis sellekohase avalduse president Kersti Kaljulaidile. Tagasiastumise põhjuseks said korruptsioonisüüdistused Keskerakonnale ja selle peasekretärile Mihhail Korbile. "
err,27.01.2021 09:56,Eesti,https://www.err.ee/1608087517/otse-kell-14-30-kiik-harma-haigekassa-ja-synlab-koroonaviiruse-levikust,"Otse kell 14.30: Kiik, Härma, haigekassa ja SYNLAB koroonaviiruse levikust",
err,01.06.2020 12:35,Tele/raadio,https://menu.err.ee/1096922/raadio-2-laheb-suvele-vastu-uute-saadete-ja-varskete-eetrihaaltega,Raadio 2 läheb suvele vastu uute saadete ja värskete eetrihäältega,"Raadio 2 suveprogramm läheb käima juuni esimese nädalaga. Suvehommikutel äratavad kuulajaid kella seitsmest saatejuhid Bert Järvet ja Margus Kamlat, kellega liitub ka Robin Juhkental. Nädalas jõuavad järjest eetrisse värsked saated ja saatejuhid ning muusikavalik, kuhu jagub pärle nii Onu Bella kui ka Vaiko Epliku fonoteegist.Festivalipõuda leevendab R2 sel suvel öiste maratonidega, kus raadioeetris kõlavad artistid, keda muidu oleks saanud sel suvel kontsertidel ja festivalidel kuulata. Kontsert-seeria avab Judas Priesti maraton 1. juuni südaööl.""Muusika nõudlikule maitsele""Vaiko EplikTeisipäeviti kell 21.00Koroona-aegne isolatsioon võimaldas paljudel tegeleda asjadega, mis seni ajapuudusel unarusse jäänud. Melomaan Vaiko Eplik võttis ette koduse muusikakogu inventuuri ja korrastamise, mille käigus sõelale jäänud eesti muusika pärlid ta suve jooksul Raadio 2 kuulajatele ette mängib.""Hingetõmme""Kevin Park ja Joonas ArroNeljapäeviti kell 23.00, kaks korda kuusEetris on suvised rahumeelsed ning meeliköitvad helid ambientse elektroonilise muusika oaasist.""RAW @ LAB""Arvid ja Hugo MesiNeljapäeviti kell 23.00, kaks korda kuusKohaliku elektroonilise muusika skeene tundmatute tegijate tutvustamisele pühendatud saade. Saate külalisteks on inimesed, kes kujundavad meie kultuuri olevikku ja tulevikku, sillutades teed järgnevatele uutele tulijatele. Artistid, kes väärivad võimalust jagada enda loomingut laiemale publikule.
										""Naistesaun"" saab Kristel Aaslaiu kõrvale uue saatejuhi									""Bändilaager""Brent PereReedeti kell 14.00""Bändilaager"" sukeldub bänditegemise anatoomiasse – millal, kuidas ja miks sündisid ning kuidas arenesid tänaseks tuhandete kuulajate südamed võitnud Eesti ansamblid? Kes neid mõjutasid, kas ja keda nad jäljendasid, millised unistused on täide läinud ja millised purunenud.""Kanakott""Mattias Naan, Kristjan Oden, Kadri-Maria MittReedeti kell 15.00Meid ümbritsev maailm kanakotist vaadatuna.""Onu Bella fonoteek""Erik Morna ja Kristo RajasaareLaupäeviti kell 12.00Kui Onu Bella lahkus, pärandas ta oma suure ja kireva plaadikogu Raadio 2-le. Bella fonoteegis leidub muusikat diskost hevini, ilmakuulsatest šlaagritest obskuursete veidrusteni. Saates kõlavad laulud, mis kogu värvikirevust parimal moel iseloomustavad.""Kuumalaine""Laupäeviti kell 13.00Kõige kuumemad Eesti artistid toovad kuulajateni pleilistid oma hetke lemmikmuusikaga.""Rain Tolk Show""Rain TolkLaupäeviti kell 17.00, kaks korda kuusMuusikat laisa laupäeva lämbeks pärastlõunaks – 40ndate aastate R&B-st sügava house-muusikani. Mõnikord koos külalistega, mõnikord ilma.""Ilus koht suudlemiseks""ReketLaupäeviti kell 17.00, kaks korda kuusJaanipäeva päikesetõus. Suveöine jalutuskäik paljajalu kastemärjal rohul. Virmalised Islandi kohal. Ilutulestik, baldahhiinvoodi ja mullivann. Kuum kõrbetuul ja langevad tähed. Ja natuke räppi. Saade, mis kaunistab tund aega aja kulgu.""Naistesaun""Paljas Porgand ja Kristel AaslaidPühapäeviti kell 13.00Julgete väljaütlemiste poolt tuntud blogija Paljas Porgand ning suu-peale-mitte-kukkunud muusik ja näitleja Kristel Aaslaid hakkavad üksteisele puid alla panema R2 ""Naistesaunas"", kus lahatakse teemasid, millest paljud ei julge avalikult rääkida ja mõni isegi ei julgeks kuulata. Kui, siis ainult salaja.""Ööülikool""Pühapäeviti kell 00.00Suveööd teevad targemaks! ""Ööülikooli"" lektoriteks on sel suvel meestearst Margus Punab, psühhoterapeut Kait Sinisalu, looduskaitsja ja esseist Rein Kuresoo, muusikateadlane Nora Pärt, mereteadlane ja matemaatik Tarmo Soomere, neurobiooloog ja akadeemik Mart Saarma, kirjanik ja tõlkija Ly Seppel-Ehin, muusik, modell ja hauakaevaja Kalev Rajangu jpt. "
err,04.05.2021 16:12,Universum,https://novaator.err.ee/1608201178/lahipaevil-langeb-maale-hiina-raketi-tukke,Lähipäevil langeb Maale Hiina raketi tükke,"Pikk marss 5B lähetati Hiina Hainani provintsist Maa madalale oribiidile 29. aprillil. Enam kui 30 meetri kõrgune rakett kandis hiinlaste uue kosmosejaama Tianhe esimest juppi ehk mehitamata peamoodulit Taevane Harmoonia, vahendab The Guardian.Kosmosejaama moodul eraldus raketist ja on nüüd oma planeeritud orbiidil. Pikk marss 5B langeb aga omapäi Maale tagasi ja tiirleb praegu ajutisel orbiidil. Tegu on ajaloo ühe suurima raketijupiga kosmoselennunduse ajaloos, mis kukub Maale kontrollimatult ehk insenerid ei tea selle lõpptrajektoori. Osa eksperte kardab seetõttu, et kukkuv rakett võib tabada mõnd asustatud piirkonda.Harvardi Ülikooli astrofüüsika keskuse astrofüüsiku Jonathan McDowelli sõnul ei pruugi see hästi lõppeda. Kui Pikk marss 5B eelmisel korral teele lähetati, lõppes asi astrofüüsiku sõnul sellega, et taevast sadas alla pikki metallvaiu, mis kahjustasid mitmeid Elevandiluurannikul asuvaid maju. Ehkki suurem osa raketist põles tookord ära, oli McDowelli sõnul puhas vedamine, et keegi allasadavate metallikamakatega pihta ei saanud.Teisipäeval tiirles rakett maapinnast enam kui 300 kilomeetri kõrgusel, tehes kiirusel 27 600 kilomeetrit tunnis planeedile tiiru peale iga 90 minuti tagant.Võrreldes nädalavahetusega on rakett langenud aga pea 80 kilomeetrit allapoole. SpaceNewsi andmetel märkasid amatöörvaatlejad, et raketi orbiit on hakanud langema ning on liigub kontrollimatult. Arvestades nii seda kui ka raketi kiirust, pole võimalik ennustada, kuhu Pikk marss 5B täpselt kukub, kui Maa atmosfäär selle liikumiskiirust veelgi aeglustab. Kuna 71 protsenti planeedist katab ookean, langeb rakett McDowelli sõnul kõige tõenäolisemalt siiski merre.
										Crew Dragon jõudis Rahvusvahelisest Kosmosejaamast tagasi Maale									Samas hoiatab McDowell, et osa raketi tükke ei põle atmosfääris ära. Kui tükid Maale kukuvad, oleks olukord tema sõnul võrreldav väikese lennuõnnetusega, mille käigus tekkiv praht pudeneb laiali üle 150 kilomeetri.Alates 1990. aastast pole jäetud tahtlikult madalale Maa orbiidile kontrollimatult tiirlema midagi kümnest tonnist raskemat. Pikk marss 5B tuum arvatakse kaaluvat aga umbes 21 tonni. McDowelli sõnul ei püüa Hiina ise kahjuks raketiga midagi ette võtta. Sedavõrd raske objekt võiks tema hinnangul hiinlasi siiski tegutsema panna.Rakett on praegu orbiidil, kus see möödub põhjapoolkeral New Yorgist, Madridist ja Pekingist ning lõunapoolkeral Lõuna-Tšiilist ja Uus-Meremaast.Arvestades Pikk marss 5B liikumiskiirust, võib ka väike kursimuutus muuta selle maandumiskohta märkimisväärselt. Oletatavasti langeb rakett Maale millalgi 8.–12. mail. Kui raketi täpne aeg selgeks saab, on teadlastel selle maandumiskoha välja arvutamiseks kuus tundi.Pikk marss 5B lähetati teele Hiina Tianhe kosmosejaama ehitamiseks. Plaani kohaselt on vaja selle lõpetamiseks veel 11 taolist missiooni ja jaam valmib 2022. aasta lõpus. Valmis kosmosejaam on T-tähe kujuline ja selle mass on ligi 60 tonni. Niisiis on Tianhe oluliselt väiksem rahvusvahelisest kosmosejaamast, mille mass küündib ligi 408 tonnini. Hiina tulevasel jaamal saab olema põkkumiskoht ja võimalus ühilduda Hiina satelliidiga. Teoreetiliselt võib jaam koosneda kuni kuuest moodulist. "
err,11.10.2020 22:21,Eesti,https://www.err.ee/1145699/vaiksed-toidutootjad-leiavad-koroonapiirangute-kiuste-uusi-voimalusi,Väiksed toidutootjad leiavad koroonapiirangute kiuste uusi võimalusi,"""Kui palju ma kohalikku toitu ostan? No igapäevaselt just... suurtööstused on ka ikkagi paljuski kohalikud nagu. Aga siin on ka selliseid väiketegijaid, käsitöö omasid. Need on nagu teistmoodi. Eks nad muidugi kallimad on, erinevalt poekaubast. Aga väikese koguse pealt ei saagi eriti soodsalt teha. Nende kogused on ju väikesed ja nemad tahavad ka ju ära elada,"" tunnistas turukülastaja Riho.Ühed sellised väiketalunikud on Eesti kagunurgas Meeksi külas elavad Anett ja Sten Kallari, kes kasvatavad oma kodu taga tšillit ja valmistavad neist kastmeid. Laatade ja messide ärajäämine andis nende müügile küll tugeva põntsu, ent see-eest märkas paar ka tsillikastmefännide tugevamat toetust.""Eriti see aasta, kui kuskil eriti käia ei saanud, tuleb tihti see sama nägu. Oi tsau, sina jälle, oh ma võtan need kastmed jälle, mul on juba otsas. On küll nii, eriti see aasta,"" tunnistas Peipsi pipratalu peremees Sten Kallari.""...ja see aasta on ka laatadel nii olnud, et klient ütleb, et ma eelmine nädal ostsin aga ma ostan seekord veel, sellepärast et ma tahan nii väga toetada teid. See on tegelikult armas,"" lisas pipratalu perenaine Anett Kallari.Kastmete valmimisprotsess algab jaanuaris, kui on seemnete külvamise aeg. Seemnest saab vili umbes üheksa kuud hiljem, sellele järgneb tooraine ettevalmistus, keetmine, villimine, kleepimine ja alles siis jõuab umbes viieeurose hinnaga pudel tarbijani. Tooteid müüvad nad lisaks laatadele ka e-poes ja talupoodides, kus märkasid samuti koroonakriisi ajal müügi kasvu.""Ülimalt suur kompliment on see, kui talupoe müüja ütleb, et kas te olete mingi auhinna võitnud, et inimesed tulevad ja ostavad mitu sorti korraga. See on tegelikult tore, see ongi see, mille pärast me seda teeme. Need positiivsed emotsioonid panevad kohe tegutsema,"" rääkis Anett Kallari.Pisut suuremal ettevõttel, ent siiski end oma sektoris väiketootjaks pidaval Andre juustufarmil langes eriolukorra esimestel nädalatel samuti müük tugevalt, aga lõpuks mõjus kriis siiski väga positiivselt.""Sellel aastal e-poe tellimus nii palju kasvas, et kõik ülejäänud kukkumised said täis tehtud ja ületatud. Meie jaoks oli see koroona mõnes mõttes refresh, et saime kõik uuesti ümber vaadata. Meie jaoks läks koroona aeg väga hästi või jumal tänatud et ta tuli. Müük tõusis, oluliselt,"" rääkis Andre juustufarmi perenaine Erika Pääbus.Koroonakriisi alguses tegid kodumaised talunikud ühise pöördumise, kutsudes eestlasi kohalikku toitu eelistama. Sellega läksid kaasa ka jaeketid, näiteks muutus Selver paindlikumaks väiketootjate kauba lettidele toomises.""Sellel perioodil tekkis ka selliseid, kes on uued kliendid, keda meil enne ei olnud ja kes siis kirjutasid, et toetame kohalikku või hoiame omasid. Selliseid lauseid ja toetust tuli päris palju. Tundus, et poed, kes toimetasid eri siltidega ja riiulirääkijatega, et see töötas. Kindlasti peaks neid kampaaniaid tegema pidevalt. See koroona tõi need esile, aga need ei tohiks ära vaibuda,"" rõhutas Pääbus.Kartes järjekordset aega, mil kõik messid ära keelatakse, mõtlevad ka Kallarid nüüd oma kastmetega jaekettidesse minemisele, sest ainult talupoodide müügist ilma laatadeta ikkagi ära ei ela. "
err,05.08.2020 08:52,Korvpall,https://sport.err.ee/1120539/luka-doncic-vedas-hooaja-16-kolmikduubliga-mavericksi-voidule,Luka Doncic vedas hooaja 16. kolmikduubliga Mavericksi võidule,"Avaveerandi järel kaotas Dallas Mavericks vastastele kümne punktiga 27:37, kuid suutis poolajapausiks vahe vähendada kuue silma võrra. Kolmandal veerandil libises Sacramento Kings taas kolm punkti kaugemale, kuid Mavericksi viimase neljandiku tagasitulek viis mängu lisaajale.Seisult 95:95 alanud lisaajal asus Sacramento Buddy Hieldi kaugviske järel 102:99 juhtima. Seejärel pälvis Tim Hardaway Jr. kolm vabaviset ning viigistas seisu. Peale seda haaras Mavericks Doncici ja Maxi Kleberi visetest juba viiepunktise eduseisu ning võit teeniti lõpuks tulemusega 114:110.Doncic viskas kohtumise jooksul 34 punkti, võttis 20 lauapalli ja andis 12 korvisöötu. See oli sloveenlase selle hooaja 16. kolmikduubel, millega ta juhib vastavat edetabelit. Ühtlasi ei ole Doncic varasemalt karjääri jooksul kordagi ühe mängu jooksul võtnud 20 lauapalli. Hardaway Jr lisas meeskonnale 22 punkti. Sacramento Kingsi parim oli 28 silma visanud De'Aaron Fox. Tulemused: Milwaukee – Brooklyn 116:119, Sacramento – Dallas 110:114 (la), LA Clippers – Phoenix 115:117, Indiana – Orlando 120:109, Miami – Boston 112:106, Portland – Houston 110 – 102. "
err,05.05.2021 10:38,Eesti,https://www.err.ee/1129056/viipekeelsed-uudised,"Ööpäevaga tuli juurde 430 nakatunut, suri kuus inimest","Suri kuus inimest, 58-aastane mees, 68-aastane mees, 73-aastane mees, 84-aastane mees, 86-aastane naine ja 90-aastane mees. Alates pandeemia algusest on Eestis viirusega surnud 1183 inimest.Ööpäeva jooksul avati haiglates uusi COVID-19 haigusjuhtumeid kokku 23 ja haiglaravil viibib 18 patsienti vähem kui teisipäeval ehk kokku on haiglates 301 inimest. Neist omakorda vajab intensiivravi 51 patsienti (päev varem samuti 51) ja juhitaval hingamisel on 38 inimest (päev varem 39).Koju saadeti 17 inimest (üks registreeriti tagantjärgi) ning 17 inimest viidi üle mitte-COVID-19 osakonda. Haiglaravi on kokku vajanud seitse protsenti haigete üldarvust. Haiglaravil olevate patsientide keskmine vanus on 68 aastat, kõikidest haiglaravi vajavatest patsientidest on üle 60-aastased 229 inimest ehk 76 protsenti.Rahvastikuregistri andmetel laekus enim uusi positiivseid testitulemusi Harjumaale, kus koroonaviirusega nakatumine tuvastati 213 inimesel. 162 uutest Harjumaa haigusjuhtudest on Tallinnas.Ida-Virumaale lisandus 61, Pärnumaale 37, Tartumaale 31, Lääne-Virumaale 15, Põlvamaale 14, Läänemaale 13, Valgamaale 11 ning Viljandimaale kümme uut nakkusjuhtu. Raplamaale lisandus kaheksa, Saaremaale neli, Jõgeva- ja Järvamaale kaks ning Võrumaale lisandus üks uus nakatunu. Hiiumaale uusi nakkusjuhte ei lisandunud. Kaheksa positiivse testitulemuse saanul puudus rahvastikuregistris märgitud elukoht.Viimase 14 päeva haigestumus 100 000 inimese kohta on 363,2 ning esmaste positiivsete tulemuste osakaal tehtud testide koguarvust on kaheksa protsenti.Ööpäeva jooksul manustati 8714 vaktsiinidoosi, millest esmaseid kaitsesüste oli 4978. Vaktsineerimisi on tehtud kokku 346 940 inimesele, kellest lõpetatud vaktsineerimisega on 132 534 inimest.Üle 70-aastaste hõlmatus vähemalt ühe vaktsiinidoosiga on 62 protsenti. 70+ vanusegruppi on üle 60 protsendi vaktsineeritud kõikides maakondades, välja arvatud Ida-Virumaal.Kolmapäevaks on haiglates lõpetatud 7216 COVID-19 haigusjuhtumit 6943 inimesega ning viirusest on kokku tervenenud 114 033 inimest. "
err,06.12.2020 15:14,Autoralli,https://sport.err.ee/1198324/adamo-on-olnud-uskumatu-aasta-on-olnud-keeruline-aasta,"Adamo: on olnud uskumatu aasta, on olnud keeruline aasta","""Võib-olla on see esimene kord, kui ma ei suuda kahe aasta jooksul su küsimustele vastata!"" lausus ta WRC legendaarsele intervjueerijale Becs Williamsile.""See on olnud uskumatu aasta, aga ka keeruline aasta. Ma tean, kui palju kõik on sel aastal võidelnud ja kõik on olnud kuidagi isiklikult puudutatud. Tänud kõigile toetuse eest,"" lisas Adamo, kes on ka ise koroonaviiruse tõttu lähedasi kaotanud.Adamo juhtis Hyundai teist aastat järjest MM-sarja võistkondlikuks maailmameistriks. Toyota tiimi edestati kokkuvõttes viie punktiga. "
err,08.08.2020 08:19,Eesti,https://www.err.ee/1121894/sakkov-usa-poolast-vagesid-valja-ei-vii,Sakkov: USA Poolast vägesid välja ei vii,"Sakkov ütles ERR-ile, et vastupidiselt on Ühendriigid oma vägesid Poola juurde viimas.""See ei ole otseselt seotud Saksamaalt vägede vähendamisega, kuigi Trumpi administratsioon on sellist muljet proovinud jätta. Tegelikult juba rohkem kui aasta tagasi presidendid Trump ja Duda leppisid kokku umbes 1000 mehe juurde viimises Poola ja selle juures ollakse,"" sõnas Sakkov.Eesti lähiriikidest oli Leedus üheksakuuse rotatsiooni käigus aprillini Sakkovi sõnul üks pataljon USA sõjaväelasi.""Eestis kahjuks USA vägesid alaliselt kohapeal, peale mõnede eriväelaste, ei ole ja ei paista vist ka kuskilt tulemas praegu,"" ütles Sakkov.Reedel teatasid USA võimud, et lõpetavad vägede pideva rotatsiooni Norras, kus on viimase nelja aasta jooksul kuuekuuliste rotatsioonide kägus olnud korraga kuni 700 merejalaväelast. "
err,09.06.2020 09:03,Eesti,https://www.err.ee/1099819/otse-kell-10-eelarvepoliitika-arutelu-riigikogus,Otse kell 10: eelarvepoliitika arutelu riigikogus,"Arutelu algatas riigikogu riigieelarve kontrolli erikomisjon. Ettekannetega esinevad komisjoni esimees Jürgen Ligi (Reformierakond), Eesti Panga president Madis Müller, eelarvenõukogu esimees Raul Eamets ning Eesti Kaubandus-Tööstuskoja juhatuse esimees Toomas Luman.Ettekannetele järgnevad küsimused sõnavõtjatele ja fraktsioonide sõnavõtud.Jürgen Ligi sõnul on riigikogus toimuva arutelu ajend riigirahanduse halb seis koroonakriisi ajaks ning riigikontrolli audit 2018. aasta kohta. Komisjoni esimees keskendub oma ettekandes pikemale vaatele. Samuti on tema sõnul põhjust arutada kriisimeetmete häid külgi ja nõrkusi.""Eelarvepoliitika on olnud Eesti rahvuslik uhkus, kuid viimasel neljal aastal enam mitte,"" ütles Ligi. ""Riik on vaatamata positiivsele majandustsüklile elanud minevikus loodud tugevusvaru arvel, majanduse kasvupotentsiaali kahjustanud ning ekspertide soovitusi eiranud."" "
err,18.07.2020 08:08,Premium liiga,https://sport.err.ee/1114406/flora-edukas-hooaeg-jatkus-voiduga-levadia-ule,Flora edukas hooaeg jätkus võiduga Levadia üle,"Flora esimene ohtlik olukord päädis kohe väravaga, kui 25. minutil realiseeris Rauno Sappinen meeskonnakaaslase Rauno Alliku antud tsenderduse.Levadia suutis avapoolaja lõpul siiski viigistada. Ukrainlasest leegionär Juri Kolomojets tabas 42. minutil.Kohtumise saatus otsustati 85. minutil, mil Levadia kaitse magas maha Flora vahetusmehe Mark Anders Lepiku, kes saatis palli vastaste puuri.Veel korra eksis Levadia kaitse üleminutitel, mispeale lõi Lepik veel oma teisegi värava.Pärast 13. vooru juhib Flora tabelit 34 punktiga ehk edu lähima jälitaja Nõmme Kalju ees on kuus silma. Kolmandal kohal olev Levadia jääb liidrist juba kümne punkti kaugusele.Enne mängu: Meeskonnad on rahvustaadionil korra juba tänavu kohtunud, kui Flora oli vastasest üllatuslikult suurelt 4:0 üle. Seejärel on vahetunud ka Levadia peatreener, kui senine juhendaja Martin Reim pani ameti maha. Praegu juhib vägesid Eesti koondise abitreener ja seni Levadias samuti abitreeneri rollis olnud Vladimir Vassiljev.Pärast kaotust Florale on Levadia olnud kaotuseta, kui neljast matšist on võetud kaheksa punkti. Flora komistas Viljandis, kui Tulevikule jäädi alla 1:2, kuid viimati mängiti Paide Linnameeskond üle 3:1. Flora on 31 punktiga tabeliliider, Levadia asub 24 punktiga kolmandal kohal. "
err,20.10.2020 15:11,Jalgpall,https://sport.err.ee/1149228/prantsusmaa-jalgpallikoondise-endine-varavavaht-suri-58-aastaselt,Prantsusmaa jalgpallikoondise endine väravavaht suri 58-aastaselt,"Viimati Montpellier' treeningkeskuse asedirektorina töötanud Martini sai eelmisel nädalal infarkti ja toimetati haiglasse, kus ta teisipäeval suri.Martini esindas Prantsusmaa koondist aastatel 1987-1996 kokku 31 korda, sealjuures kuuludes valikusse ka 1992. (põhiväravavahina) ja 1996. aasta (varuväravavahina) EM-finaalturniiridel.Hiljem tegutses ta koondise juures ka väravavahtide treenerina, kuuludes taustajõudude sekka nii 2000. aastal Euroopa meistriks tulles kui ka 2006. aasta MM-il finaali jõudes. "
err,24.07.2020 09:30,Korvpalli Eesti koondis,https://sport.err.ee/1116557/eesti-korvpallikoondis-voitis-balti-keti-karikaturniiril-leedu-meeskonda,Eesti korvpallikoondis võitis Balti keti karikaturniiril Leedu meeskonda,"Eesti asus esmalt kohtumist juhtima, kuid seejärel haaras Leedu liidripositsiooni. Kaheksandaks minutiks oli seis 14:14 viigis. Mäng jätkus punkt-punktis. Sekundid enne lõpuvilet tabas Kerr Kriisa kolmepunktise viske, mille järel oli tablool seis 24:21 Eesti kasuks.Teist veerandit alustas Eesti samuti hästi, suurendades Leedu koondisega vahet. Külalised vahetasid seejärel väljakule oma mängujuhi Mantas Kalnietise ning tuli Eestile järele. Leedu koondis asus teisel veerandil esimest korda mängu juhtima 4.55 enne poolajavile, kuid Saimon Sutt viis seejärel Eesti uuesti eduseisu. Rohkem leedukaid mööda ei lastud ja teine veerand lõppes seisul 47:44.Eesti alustas tugevalt ka teist poolaega, juhtides 8.37 enne veerandi lõppu kohtumist 53:44. Leedu koondist endast mööda ei lastud ning otsustavale veerandile läks Eesti vastu 63:62 eduseisus.Mäng jätkus seejärel punkt-punktis. 5.58 enne kohtumise lõppu oli tablool 68:68 viigiseis, kuid Eesti pääses taas juhtima. Kerr Kriisa kolmepunktiviske toel kasvas vahe viiele punktile. Leedu viigistas uuesti seisu kaks minutit enne lõpuvile. Rohkem ühtki korvi ei visatud ning kohtumine läks seisult 77:77 lisaajale.Eesti asus küll esmalt juhtima, kuid leedukad võitlesid kõvasti ja haarasid ohjad enda kätte. Eesti viis taas liidripositsioonile Kriisa, kes oli täpne kolmepunktiviskel. Kui Leedu mehed olid täpsed vabavisetel ja läksid nende toel kolme punktiga juhtima, siis Eesti tabas hästi kaugviskeid ja asus ise 1.15 enne lõpuvile juhtima 87:85. Eduseisu enam ära ei antud ja nii võitis Eesti koondis tulemusega 92:85.Laupäeval kohtuvad omavahel Läti ja Leedu ning pühapäeval Eesti ja Läti.Enne kohtumist: Koduväljakul kohtus Eesti Leeduga viimati 1998. aasta lõpus peetud EM-valikmängus, vastased jäid toona peale 91:60. 2015. aasta Euroopa meistrivõistluste alagrupimängus Riias andis Eesti kõva lahingu, kuid kaotas 62:64.Eesti läheb mängule Leedu vastu järgmises koosseisus: Siim-Sander Vene, Kerr Kriisa, Rait-Riivo Laane, Rain Veideman, Henri Drell, Janari Jõesaar, Sander Raieste, Robert Valge, Kristjan Kitsing, Saimon Sutt, Kregor Hermet ja Rauno Nurger.Leedulaste peatreeneri Darius Maskoliunase valikust leiame 11 nime: Mantas Kalnietis (Lokomotiv Kuban), Tadas Sedekerskis (Baskonia), Laurynas Birutis (Monbus Abradoiro), Rokas Jokubaitis (Kaunase Žalgiris), Eimantas Bendžius (Sassari Dinamo), Marek Blaževic (Kaunase Žalgiris), Tomas Dimša (Kaunase Žalgiris), Marius Grigonis (Kaunase Žalgiris), Lukas Lekavicius (Kaunase Žalgiris), Arnas Butkevicius (BC Rytas Vilnius) ja Edgaras Ulanovas (Fenerbache).Balti keti karikaturniiri mängude ajakava:Reede, 24.07 kell 19.30 - Eesti vs LeeduLaupäev, 25.07 kell 19.30 - Leedu vs LätiPühapäev, 26.07 kell 19.30 - Eesti vs Läti "
err,23.01.2021 18:34,Võrkpall,https://sport.err.ee/1608083965/saaremaa-vk-teenis-balti-liigas-punase-laterna-ule-kindla-voidu,Saaremaa VK teenis Balti liigas punase laterna üle kindla võidu,"Saaremaa Võrkpalliklubi võitis avageimi kõige kindlamalt 25:15 ning järgmised 25:16, 25:19. Kokku kulus kohtumisele üks tund ja seitse minutit.Saaremaa resultatiivseimad olid seitsme punktiga Markus Uuskari ning kuue silmaga meeskonda toetanud Evandro Dias De Souza ja Keith Pupart. Amber Arlanga parim oli kolme punktiga Patrikas Stankevicius.Liigatabelis jätkab Saaremaa 11 võidu ja kahe kaotusega liidrispositsioonil. Amber Arlanga on kuue kaotusega viimasel ehk kümnendal kohal. "
err,19.06.2020 22:41,Eesti,https://www.err.ee/1104444/politsei-votab-viiruse-leviku-tokestamiseks-jaanipeod-luubi-alla,Politsei võtab viiruse leviku tõkestamiseks jaanipeod luubi alla,"Suuri jaanitulesid tänavu ei peeta. Eestis on küll lubatud kogunemised kuni saja inimesega, kuid sel korral tuleks pidustused jätta pere- ja lähituttavate ringi, soovitab päästeamet. Nii enda kui teiste turvalisuse tagamiseks tuleb lõkke tegemisel jälgida ohutusnõudeid. Päästeamet paneb kõigile südamele, et ka väike lõke võib tekitada jaanipäeva meeleolu.""Tuletame meelde, et sinna jaanilõkkesse, nagu kõikidesse teistesse lõketesse, tohib panna ainult ja ainult puhast puitu, puhast paberit ja puhast pappi. Jaanilõke ei ole kindlasti see koht, kuhu panna aastakümneid kuskil kuuris seisnud diivanid, sektsioonkapid, vanad värvitud voodrilauad ja kõik muu,"" manitses päästeameti nõunik Silver Kuusik.Päästeamet soovitab jaanilõkke pidamiseks valida seltskonnast välja nn lõkke valvur, kes vastutaks hiljem ka lõkke ohutu kustutamise eest.
										Politsei ja terviseamet alustavad ühispatrulle (1) Viiruse leviku tõkestamiseks kontrollib politsei senisest hoolsamalt jaanipidusid.""Oleme kaardistanud ära eelmiste aastate jaanipidude toimumiskohad ja sellel aastal lähtume ka sellest, et need kohad saaks läbi käidud, üle vaadatud,"" ütles politsei- ja piirivalveameti juhtivkorrakaitseametnik Tago Trei.""Kui me tuvastame ürituse, kus on rohkem kui sada inimest või siseruumis ei tagata ka 50 protsendi nõuet või on mõned muud nõuded täitmata, /.../ siis me proovime kontakti saada ürituse korraldajaga või ürituse eest vastutava isikuga /.../ Kui ürituse korraldaja või vastutaja ei hooli sellest ja midagi ette ei võta, siis me fikseerime olukorra ja edastame need andmed terviseametile, kellel on siis õigus võtta vastu menetluslik otsus,"" lisas Trei.Terviseamet soovitab silma peal hoida ka lastel, et avatud leegi lähedal viibimine ei lõppeks kiirabi kutsumisega.""Kindlasti tarbime mõistlikult alkoholi, et me ei hüppaks üle lõkke, hindaks oma võimeid adekvaatselt ja jälgiks ka seda, et kui me oleme veekogude lähedal, et me napsuse peaga vette ei läheks,"" tuletas meelde terviseameti erakorralise meditsiiniosakonna nõunik Karena Leiger.Nii politsei, terviseamet kui ka päästeamet soovitavad meeles pidada, et koroonaviirus ei ole veel meie seast kadunud ja haigena püsiks inimene kodus. "
err,22.12.2020 17:30,Välismaa,https://www.err.ee/1216360/brussel-soovitab-el-i-riikidel-tuhistada-uldine-reisikeeld-suurbritanniasse,Brüssel soovitab EL-i riikidel tühistada üldine reisikeeld Suurbritanniasse,"""Üldine reisikeeld ei tohiks takistada tuhandetel Euroopa Liidu ja Suurbritannia kodanikel koju tagasi pöördumast,"" teatas Euroopa justiitsvolinik Didier Reynders.""Olulistelt reisijatelt, nagu meditsiinitöötajatelt tuleks nõuda enne reisile minekut koroonaviiruse testi läbimist, kuid mitte karantiinis olemist,"" sõnas Reyndes.""EL-i transporditöötajad tuleks vabastada reisikeelust, koroonaviiruse testimisest ja karantiini nõuetest, et vältida transpordihäireid,"" teatas Euroopa Komisjon.Euroopa Komisjoni soovituse eesmärk on kehtestada EL-is ühised reisimisreeglid. Piirikontrolli reguleerib siiski rahvusriikide valitsused, mis võimaldab igal Euroopa Liidu riigil kehtestada edaspidigi oma reisireeglid.Kui Suurbritanniat ei lisata EL-i turvaliste riikide nimekirja, siis alates esimesest jaanuarist on lubatud ainult hädavajalikud reisid. Esimesel jaanuaril lõppeb Brexiti üleminekuperiood.Brexitist tingituid reisimise piiranguid ei hakata rakendama Suurbritannia kodanike suhtes, kes elavad Euroopa Liidus, või EL-i kodanike suhtes kes elavad Suurbritannias. "
err,29.12.2020 09:15,Raadiouudised,https://www.err.ee/1221820/raadiouudised-29-12-2020-09-00-00,Raadiouudised (29.12.2020 09:00:00),
err,10.06.2020 06:39,Eesti,https://www.err.ee/1100132/otse-kell-12-riigikogu-infotunnis-ratas-aeg-ja-aller,"Otse kell 12: riigikogu infotunnis Ratas, Aeg ja Aller","Ratas (Keskerakond) vastab küsimustele erakondade rahastamise ja sellega seonduva, erakondade rahastamise järelevalve, vastutuse ning kahtlaste ja keelatud annetuste kohta.Aeg (Isamaa) vastab küsimusele erakondade rahastamise järelevalve kohta Keskerakonna musta raha valguses. Samuti vastab minister küsimustele moraali ja õiglustunde ning elatise kohta. "
