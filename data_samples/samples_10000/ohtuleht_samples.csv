portal_name,date,tags,link,header,article
ohtuleht,  täna 19:27,Ilm ja loodus,https://www.ohtuleht.ee/1034587/puhapaeval-kimbutab-hoovihm,Pühapäeval kimbutab hoovihm (1),"Vihmane ilm.Sel pühepäeval on oodata küll kuni 17 kraadi sooja, aga hoovihmast pääsu ei näi olevat.Pühapäeval liigub madalrõhkkond Skandinaavia lõunaosa kohale ja laieneb üle Läänemere idaranniku, vahendab ilmateenistus.ee.Öösel sajab põhiliselt Eesti idaservas, tuul on nõrk ja muutliku suunaga.Õhutemperatuur on 3 kuni 9, Ida-Eestis kuni 11 kraadi. Lääne pool võib maapinna lähedal temperatuur langeda 0 kraadini.Päeval soosib madalrõhuala mõjusfäär tõusvates õhuvooludes rünksajupilvede arengut ning siin-seal tuleb hoogvihma. Tuul pöördub läänekaarde ja muutub pisut tuntavamaks. Õhutemperatuur on 12 kuni 17 soojakraadi."
ohtuleht,  täna 16:01,Eesti uudised,https://www.ohtuleht.ee/1034577/galerii-tammsaare-parki-kogunesid-palestiina-toetajad-seisame-inimoiguste-eest,GALERII | Tammsaare parki kogunesid Palestiina toetajad: seisame inimõiguste eest! (107),"Tallinnas kogunesid täna pärastlõunal Tammsaare parki kümned inimesed, et näidata solidaarsust palestiinlastega.„Väga palju palestiinlaste poolt ei räägita. Uudiste pealkirjad ikkagi annavad edasi Iisraeli seisukohti ning tahame rohkem palestiinlaste kannatusi välja tuua. Pöörame tähelepanu sealsele inimõiguste olukorrale,“ sõnab ürituse korraldaja Laura. Kohal on välismaalasi, kes elavad Eestis ning ka eestlasi, kellele teema korda läheb. Inimesed, kellel seljas kollased vestid, seisavad ringis, et lüüa trumme ja muid löökpille. Kooris hüütakse „We stand with Palestine!“ (Me seisame Palestiinaga! – inglise k.). Üksteise järel peetakse kõnesid, milles jagatakse isiklikke kogemusi ja arvamusi olukorrast. „Ma ei pea olema palestiinlane, et tunda ebaõiglust kaotada oma kodu, oma maa, inimesed, keda armastan ja isegi oma elu. Vaba Palestiina!“ kõlab kõlaritest.Kogunemisel lehvivad Palestiina lipud, korraldajad jagavad kogunejatele silte ja maske. Rahvas hoiab käes papist silte sõnumitega „Õiglus palestiinlastele”, „Rahu” ja „Lõpetage laste tapmine“.„Mina sain Twitteri kaudu teada, et see toimub. Need viimase aja uudised on päris õudsed olnud ja olen neil pidevalt ka silma peal hoidnud. Ootasin, et keegi Eestis midagi sellist teeks,” sõnab osaline Anette. “Me ei ole mitte Palestiina poolt, vaid see on lihtsalt süsteemne vägivald ühe inimgrupi vastu, mis on toimunud juba pikka aega,“ räägib ta.„Küsimus ei ole Palestiina poolt olemises, vaid palestiinlaste inimõiguste eest seismises,“ lisab Sanna. Palestiinast pärit noor naine kirjutab kriidiga sõnumeid kõnniteele ning räägib, et Lähis-Ida konflikt on mõjutanud teda ja tema pere väga lähedalt. „Kaotasime oma kodu. Ootan siiani tagasiminekut, aga me ei saa enam tagasi. On inimesi, kellel ei ole inimõigusi ega inimvabadust. On aeg, et see lõpeks,” ütleb Lynne. “See on kestnud nii kaua aega. Mul pole palju lootust. See on selline asi, mis ei lõpe lihtsalt üleöö,“ ütleb ta pisarsilmil. „Kui vaadata neid arve ja näitajaid ning kuidas need konfliktid on eskaleerunud, siis mulle tundub, et Eestis saab hästi palju sõna just see, et Iisrael on kannataja ja neil on õigus end kaitsta. Samas, kui vaadata hukkunute arvu või seda, millised vahendid neil on enda kaitsmiseks, siis see on täiesti ebaproportsionaalne. Palestiinlasi sureb sadu kordi rohkem,“ kutsub osaleja Anette inimesi konflikti teist poolt märkama. "
ohtuleht,  täna 15:16,Eesti uudised,https://www.ohtuleht.ee/1034583/ruutelmaa-orkestrite-koondamisest-kui-kaotatakse-tipud-jaab-ka-teistel-siht-vaiksemaks,"Rüütelmaa orkestrite koondamisest: kui kaotatakse tipud, jääb ka teistel siht väiksemaks (7)","KaitseväeorkesterKlassikaraadio saade „Helikaja“ keskendus Kaitseväe orkestri ning Politsei- ja Piirivalveorkestri (PPA) hetkeolukorra kaardistamisele ja võimalikult lähisaatusele.Näiteks Eesti Puhkpillimuusika Ühingu tegevsekretär Valdo Rüütelmaa kinnitas, et kahe tipp-kollektiivi likvideerimine on kogu kodumaise puhkpillimuusika jaoks väga valus otsus, vahendab ERR-i kultuuriportaal.Kommentaari palju tähelepanu teeninud hetkeolukorrale andis kaitseminister Kalle Laanet, kes toonitas, et Kaitseväe orkestri likvideerimisele tema allkirja andnud ei ole ning orkestri laialisaatmisele otsitakse alternatiivi: „Mina oma otsust veel teinud ei ole.“ Siseminister Kristian Jaani  avaldas oma tähelepanekuid PPA orkestri osas ja toob välja võimaluse kahe orkestri baasil luua üks uus kollektiiv, mis aitaks muuta ka orkestrantide-dirigentide palgad konkurentsivõimelisemad.Kultuuriminister Anneli Ott kutsus lõppenud nädalad kolleegid kokku ja tema juhtimisel moodustati töörühm, mis hakkab kustutama orkestrite koondamisega süttinud pahameelelõket: „Ma arvan, et orkestrite koondamise otsused on olnud rutakad.“16. mail teatas kaitsevägi, et plaanivad koondatakse orkester ja kaplaniteenistus. Kaitseväe juhataja kindralleitnant Martin Herem selgitas, et kokkuhoiu käigus ei tohi kaitseväe võitlusvõime ja lahinguvalmidus langeda."
ohtuleht,  täna 12:01,Eesti uudised,https://www.ohtuleht.ee/1034574/eesti-on-viimase-20-aastaga-tousnud-euroopa-liidu-riikide-seas-uheks-autokeskseimaks-riigiks,Eesti on viimase 20 aastaga tõusnud Euroopa Liidu riikide seas üheks autokeskseimaks riigiks (19),"Viimase 20 aastaga on isikliku sõiduauto kasutamine kodunt tööle liikumisel Eestis peaaegu kahekordistunud, selgub Arenguseire Keskuse teisipäeval avaldatavast raportist „Liikuvuse tulevik. Arengustsenaariumid aastani 2035“. Transpordikulud moodustavad 14% inimeste kogukuludest. „Sõiduauto kasutamine on kasvanud eelkõige ühistranspordi ja jalgsi liikumise arvelt,“ ütleb Arenguseire Keskuse ekspert Uku Varblane. „Nii on Eesti lühikese aja jooksul tõusnud Euroopa Liidu riikide seas üheks kõige autokesksemaks riigiks.“ Varblase sõnul sõltub isikliku auto kasutamise võimalusest sageli ka töökohtade kättesaadavus. „Sõiduautost on kohati saanud seetõttu ka sundkulu, mis võib väiksemast sissetulekust võtta märkimisväärse osa,“ märgib ta. „Samas on isikliku sõiduauto keskne liikuvus ebaefektiivne ja ruumi raiskav ning mõjutab negatiivselt elukeskkonda ja elanikkonna tervist.“ Samal ajal on ühistranspordi kasutamise osakaal töölkäimisel järjepidevalt kahanenud ja jõudis 2020. aastal 18,4% tasemele (2019 – 20,6%). See jääb märkimisväärselt alla 2014-2020 transpordi arengukavas eesmärgiks seatud 25%-le ning on madalam ka 2014. aasta baastasemest (22,6%).Eesti elanike keskmised kulud transpordile on raporti järgi kasvanud aastatel 2012-2019 kahekordseks (2012 – 428 eurot, 2019 - 859 eurot), kulud sõiduki soetamisele ja remondile kolmekordseks (2012 - 166 eurot, 2019 - 489 eurot). Samal ajal on leibkonnaliikme keskmised kulud tervikuna kasvanud vaid 69%. Arenguseire Keskuse uuringusuuna lõppraportit „Liikuvuse tulevik. Arengustsenaariumid aastani 2035“ tutvustatakse veebiesitlusel 25. mail kell 11.00. Esitlust saab jälgida keskuse Facebooki otseülekandest ja veebilehelt.Arenguseire Keskus on ühiskonna ja majanduse pikaajalisi arenguid analüüsiv mõttekoda Riigikogu Kantselei juures. Keskus viib läbi uurimisprojekte Eesti ühiskonna pikaajaliste arengute analüüsimiseks, uute trendide ja arengusuundade avastamiseks."
ohtuleht,  täna 11:46,Krimi,https://www.ohtuleht.ee/1034573/politsei-otsib-harjumaal-kadunud-84aastast-germanit,Politsei otsib Harjumaal kadunud 84aastast Germanit ,"Politsei palub kaasabi selgitamaks Haaberstis kadunuks jäänud 84aastase Germani asukohta.Reede õhtul kella 20.30 ajal andsid murelikud lähedased häirekeskusele teada, et German lahkus hommikul kodust teadmata suunas ega ole endiselt tagasi tulnud. Teadaolevalt lahkus mees oma Haabersti Väike-Õismäe asumis asuvast kodust reede hommikul kella 9 ajal. Telefoni mehel kaasas ei ole, kuid eile kella viie ajal õhtul oli mees tundmatult numbrilt helistanud koju lauatelefonile ning teada andnud, et hakkab Harkust kodu poole tulema, paraku German koju ei jõudnud.Politseinikud on suhelnud mehe sugulastega ning kontrollivad võimalikke paiku, kuhu ta võis minna. Samuti vaatavad politseinikud läbi ümberkaudset piirkonda. Lisaks on kontrollitud Harku, Keila, Tabasalu, Mustamäe ja Õismäe piirkonda. Paraku ei ole meest seni leitud.Germanil on lühikesed hallid juuksed. Kodust lahkudes oli mehel seljas must jope, jalas mustad püksid ning peas must sonimüts. Politsei palub kõigil, kes on Germanit näinud või omavad teavet tema võimaliku asukoha kohta, anda sellest teada hädaabinumbril 112. "
ohtuleht,  täna 09:46,Maailm,https://www.ohtuleht.ee/1034558/kahe-tule-vahel-taiwan-proovib-kulmas-sojas-ellu-jaada,KAHE TULE VAHEL: Taiwan proovib külmas sõjas ellu jääda ,"Kuidas säilitada meelemõistus, kui oled kahele maailma võimsamale riigile potentsiaalseks sõjatandriks? Ning kui üks neist ähvardab pidevalt: kui muutud liiga sõnakaks, saadame sõdurid sisse! Eksistentsiaalsed dilemmad valitsevad nii Taiwani minevikku, olevikku kui tulevikku.Hiina vabariik – sellist täispikka nime kannab 23,5 miljoni elanikuga Taiwani saar. Mitte Hiina rahvavabariik, mida lahutab saarest 161 kilomeetri laiune väin ja mille pealinn on Peking, mida rahvasuus tuntakse lihtsalt nimega Hiina ning mille elanike arv on pea 1,4 miljardit."
ohtuleht,  täna 09:45,Eesti uudised,https://www.ohtuleht.ee/1034494/mobiil-id-ja-smart-id-valjastamine-on-endiselt-hairitud,Mobiil-ID ja Smart-ID väljastamine on endiselt häiritud (4),"Algselt avaldatud kl. 10.53, jooksvalt täiendatud kl. 12.53 ja 22. mai kl 9.45Laupäeval on endiselt häiritud Smart-ID registreerimine ja Mobiil-ID ning ID-kaardi väljastamine.Laupäeval on endiselt häiritud Mobiil-ID väljastamine operaatorite poolt ja Smart-ID konto registreerimine biomeetrilise passiga, Mobiil-ID-ga, ID-kaardiga ja ka pangakontorites. SK ID Solutionsi plaaniliste uuendustööde käigus katkes reede öösel SK sertifitseerimisteenuse töö, mistõttu polnud võimalik politsei- ja piirivalveameti teenindustes väljastada uusi ID-kaarte, elamisloakaarte ega digi-ID-d. Osaliselt oli häiritud uute PIN-koodide väljastamine."
ohtuleht,  täna 09:23,Eesti uudised,https://www.ohtuleht.ee/1034566/mees-peksis-ohvril-metallist-loodiga-luud-puruks-kohus-karistas-teda-tingimisi,"Mees peksis ohvril metallist loodiga luud puruks, kohus karistas teda tingimisi  (20)","Tartu maakohus mõistis maikuus 11-kuulise tingimisi vangistuse mehele, kes peksis ohvrit pähe ja kehasse metallist loodiga nii, et too sai luumurrud.Süüdistuse järgi lõi Kalmar mullu 28. oktoobril Elva vallas eramus kannatanut metallist loodiga ühe korra vastu pead ja seejärel korduvalt kehapiirkonda, tabades küünarnukki, õlga ja rannet. Ohvril tuvastati kehavigastused: küünarluukeha ja tikkeljätke murrud, nahaalused verevalumid ja peahaav. Nüüd oli Kalmar Tartu maakohtu ees. Kohus karistas teda 11kuulise vangistusega tingimisi."
ohtuleht,  täna 07:42,Eesti uudised,https://www.ohtuleht.ee/1034546/keeristormi-kaisutuses-tornaadode-ja-tuulispaskade-hirmuteod-eestis,KEERISTORMI KAISUTUSES: tornaadode ja tuulispaskade hirmuteod Eestis ,"Tõnis Erilaiu autorikülgLäinud nädalal nõudis tornaado Hiinas vähemalt kümme inimelu ja vigastas sadu inimesi – enamikku neist koroonapealinnas Wuhanis. Eestis annab tornaado (trombi, keeristormi) ohvreid hilisemal ajal siiski vaid ühe käe sõrmedel üles lugeda. Teada on kolmest inimesest, keda tuulispask õhku tõmbas ja kümneid meetreid edasi viis. Pole rääkida ühtegi sarnast eksootilist lugu, nagu juhtus Leedus. Seal kiskus keeris 1935. aasta suvel Dubysa jõest kalu välja ja rõivastas kaldal seisnud talunaise nii osavalt lahti, et too terveks, aga ilma ainsagi hilbuta ihul jäi. 1745. aastast 2015. aastani on kirjeldusi 355 trombist meie mail, kirjutab monograafia „Eesti tornaadod“.Kolmest teadaolevast õhulennust trombi küüsis on viimane juhtunud 1997. aastal, kui Võrumaa ilmatark Jaan Allas pillutati poolesaja meetri kaugusele. 1966. aastast pärineb rekordlend – siis liugles 13aastane koolipoiss Henn Räpina kandis sadakonna meetri taha. Pärimus räägib ka, et 1920. aastal tiris tuulispask Vana-Otepääl noore tüdruku õhku. Kes teab, kui kaugele oleks tema lennanud, aga teele juhtus 15 meetri kaugusel seisnud telegraafipost, mille külge tüdruk olla klammerdunud."
ohtuleht,  täna 05:54,Krimi,https://www.ohtuleht.ee/1034553/kultuurimalestise-rikkuja-kohus-moistis-kalmistut-ruustanud-pensionarile-tingimisi-vangistuse,Kultuurimälestise rikkuja: kohus mõistis kalmistut rüüstanud pensionärile tingimisi vangistuse (7),"Pärnu maakohus mõistis Reopalu surnuaiast 186 vana nimesilti varastanud ja vanarauaks müünud pensionärile kaheaastase tingimisi vangistuse.76aastane Paide mees varastas vasest ja messingust sildid eelmise aasta lõpus. Politsei pidas ta kinni jaanuari alguses. Varas väänas ja tagus neid, et metalli kokkuostus ei tuntaks nimesilte ära. Läkski õnneks – ta oli enne tabamist rahaks teinud suurema osa varastatud ajaloost, teenides 46 kilo metalli eest 120 eurot.Mehele esitati süüdistus kultuurimälestise rikkumise paragrahvi alusel. Neljapäeval arutas süüasja Pärnu maakohus ja mõistis rüüstajale kaheaastase tingimisi vangistuse. Prokurör Merike Lugna sõnul tuleb süüalusel hüvitada ka tekitatud kahju. Muljutud siltide taastamiseks võib kuluda ligi 50 000 eurot ning Paide on palunud selle tasumiseks riigilt abi. Mees ütles pärast kohtuistungit Järva Teatajale, et märkas Reopalu kalmistul pikali kukkunud riste ja nendelt ta nimesiltide võtmist alustaski. „Tahtsin selleks lubada küsida, kuid ei kohanud kalmistuvahti,“ sõnas ta. "
ohtuleht,  eile 22:30,Eesti uudised,https://www.ohtuleht.ee/1034516/voilill-on-ellujaamise-meister-kus-ta-kord-kasvab-sealt-ta-naljalt-ei-lahku,"Võilill on ellujäämise meister – kus ta kord kasvab, sealt ta naljalt ei lahku ","Võililleseemneid võib võrrelda parašütistidega, kes löövad massiga: kindlustavad üleoleku jätkumise juba okupeeritud alal ja loovad tõhusaid sillapäid veel vallutamata territooriumitel. Kus kord võilill võidule pääseb, seal kolletab ta kevadel vaibana – et siis nädala-kahe jooksul peast halliks tõmbuda ja seejärel muu rohelise sisse varjuda. Kuni järgmise kevadeni.Kes iganes omaaegsetest sisuloojatest sõnastas mõtte „Umbrohi ei hävine“, pidas ta ilmselt silmas võilille. Kui see taim kord end teie hoolsalt eluvaeseks vildiks pügatud murukõrbe sisse sätib, ootab ees vaevarikas võitlus. Odavam on olukorraga leppida. Või lasta plats asfalteerida ja roheliseks värvida."
ohtuleht,  eile 22:10,Uudised,https://tervis.ohtuleht.ee/1034560/kiik-kui-nakatumisnaitaja-langeb-alla-200-voib-maskikohustuse-kaotada,"Kiik: kui nakatumisnäitaja langeb alla 200, võib maskikohustuse kaotada (83)","Tanel Kiik, Irja LutsarEestis võib siseruumides maskikandmise kohustus kaduda juba paari nädala pärast. Mis tingimused peavad olema täidetud, et pea pool aastat kehtinud näo katmise kohustus tühistatakse, on arutluse all nii teadusnõukojas kui ka valitsuses.Maskikandmise kohustus on Eestis kehtinud pool aastat, vahendas „Aktuaalne kaamera“. Kui sügisel suhtuti sellesse täie tõsidusega, siis nüüd näitab lühike käik kaubanduskeskuses, et paljude jaoks on see nõue puhas formaalsus.„Inimesed kannavad maski mitte hingamisteede ehk siis nina ja suu ees, vaid lõua otsas, kõrva taga... Seda maski näperdatakse, liigutatakse edasi-tagasi lõua alla, lõua otsast jälle nina ette,“ nentis isikukaitsevahendite ekspert Ille Nakurt-Murumaa.Sarnast pilti ei näe mitte ainult kaubanduskeskustes, aga ka koolides, kus maskid on kohustuslikud alates 12. eluaastast. Aastaid isikukaitsevahendite kasutamist õpetanud naise hinnangul ei ole maskikandmise kohustus koolides põhjendatud.„Üldhariduskoolides korralikku maski kandmist ei ole võimalik saavutada. Minu arvamus on, et koolides maskikandmise nõue on meie pettekujutelm, lootus, et see takistab nakkuse levikut,“ ütles Nakurt-Murumaa.Novembri lõpust kehtiva maskikandmise kohustuse kaotamist arutasid sel nädalal nii teadusnõukoda kui ka valitsus, kuid üksmeelele ei jõutud kummaski.„Sellest esmaspäevast tuli rida avamisi. Vaatame, mis on selle efekt. Järgmisest esmaspäevast tuleb ka terve rida leevendusi. Vaatame, kuidas meie epidemioloogiline olukord muutub. Pigem on see siiski nädalate, kui kuude või aastate küsimus,“ märkis viroloogiaprofessor Irja Lutsar.Eestis on nakatumise tase langenud üheksa nädalat järjest. Samas kasvab jõudsalt vaktsineeritute arv.„Need positiivsed arengud jätkuvad, siis kindlasti suvekuudel on võimalik minna maskikohustuselt üle maskisoovitusele siseruumides. Kui meie nakatumisnäitaja saja tuhande elaniku kohta langeb alla 200, siis võib öelda, et oleme sellises tsoonis, kus võib selliseid leevendusi teha,“ lubas tervise- ja tööminister Tanel Kiik.Praegu on tekkinud olukord, kus viiendas klassis üks pinginaabritest peab maski kandma, sest on juba 12, aga tema sõber on sellest kohustusest pääsenud, sest on kõigest 11. „Haridusvaldkonnas on tõenäoliselt mõistlikum, kui me valmistume sügiseseks perioodiks, pigem neid otsuseid teha klassiastmete või kooliastmete kaupa, mitte niivõrd vanusepõhiselt,“ sõnas Kiik. Hetkeseisuga on viimase kahe nädala koroonanakatumise näitaja saja tuhande inimese kohta 276. Märtsis viiruse leviku kõrghetkel oli see üle 1500."
ohtuleht,  eile 20:44,Maailm,https://www.ohtuleht.ee/1034554/marid-kardavad-oma-usukommete-keelamise-parast,Marid kardavad oma usukommete keelamise pärast (7),"Eestlaste hõimlased marid muretsevad, sest nende siseminister Mihhail Danilov andis korralduse, mis keelab „radikaalsete kalduvustega“ maridel oma vanu usukombeid kohaliku valitsuse hallatud pindadel praktiseerida. Mari traditsiooniline religioon on looduskeskne.Maride muistset loodususku võib nimetada paganlikuks, kuid vaevalt et kuigi radikaalseks. Raadio Vaba Euroopa vahendab oma loos kohalike sõnu, kelle meelest on Mari Eli Vabariigi uus määrus solvav, tekitades lisaks muret, et võimud kavatsevad maride usukombeid veelgi rohkem kontrollima ja piirama hakata. Kuigi paljud marid on formaalselt õigeusku, hoiavad nad südames siiski tähtsat kohta koduvaimudele, esivanematele, hiitele ja loodusnähtustele.Marimaal elab umbes 700 000 inimest, neist pisut üle poole on mari rahvusest. Mari animism on (vähemalt praegu) Mari Eli Vabariigis üks kolmest ametlikult tunnustatud traditsioonilisest usundist õigeusu ja islami kõrval."
ohtuleht,  eile 20:13,Maailm,https://www.ohtuleht.ee/1034552/iisrael-ja-hamas-solmisid-relvarahu,Iisrael ja Hamas sõlmisid relvarahu (5),"Üksteist päeva kestnud pommitamine sai reede esimestel tundidel viimaks lõpu, kui Iisraeli valitsus ja terrorirühmitus Hamas relvarahus kokku leppisid. Konflikti võitjaks peavad end aga mõlemad.Kokku hukkus vastastikustes rünnakutes vähemalt 250 inimest, enamik neist Gaza sektoris, Iisraelis sai teadaolevalt surma 12 inimest. Hukkunute seas on enam kui 100 naist ja last.Rahu on õige habras ning juba reede varahommikul panid selle proovile madin ja kähmlused okupeeritud Ida-Jeruusalemmas al-Aqsa mošee ümbruses. Gaza tänavad täitusid aga juubeldavate inimestega ‒ nagu öeldud, peab ka Hamas end kokkuvõttes võitjaks ning ähvardas, et nende sõrm püsib endiselt päästikul, kirjutab BBC.Mõned iisraellased kritiseerisid peaminister Benjamin Netanyahut, et too lõpetas vasturünnakud liiga vara, samas hoidis algusest peale maailm konfliktil murelikult silma peal. Isegi USA, Iisraeli suurima liitlase välisminister Antony Blinken manitses, et demokraatliku riigina lasub Iisraelil suurem vastutus tavainimeste ja laste elusid säästa. Pärast relvarahu väljakuulutamist helistas Netanyahule USA president Joe Biden, et teda tänada. Hiljem avaldas ta kaastunnet kõigi hukkunute, nii iisraellaste kui ka palestiinlaste lähedastele. Peale selle vestles Biden rahuläbirääkimisi vahendanud Egiptuse presidendi Abdul Fattah al-Sisiga, kellel oli Ameerika ametivenna kõne üle enda sõnul ülimalt hea meel. Al-Sisi  kinnitas, et arutas Bideniga võimalusi, kuidas konfliktidest räsitud piirkonda mingigi rahu tuua.Tänapäevased kaklused käivad ka tänapäevaseid vahendeid kasutusele võttes. Yahoo News vahendab, et mõned Iisraeli noored kogunesid sotsiaalmeedia gruppidesse ning jututubadesse, et korraldada rünnakuid palestiinlaste ja nende äride vastu. Kuigi algul polevat Iisraeli politsei kaebustele kuigi tõsiselt reageerinud, on nad nüüdseks tuvastanud kümneid vägivaldseid intsidente, mis just sellistest online-gruppidest alguse said."
ohtuleht,  eile 19:50,Eesti uudised,https://www.ohtuleht.ee/1034550/hambaarstid-hadas-umbkeelsete-ametivendadega-nad-motlevad-kasumile-mitte-ravile,"Hambaarstid hädas umbkeelsete ametivendadega: „Nad mõtlevad kasumile, mitte ravile!“ ","„Suhtumine on selline, et hammas on valu korral vaja maksku mis maksab välja saada ja implantaat asemele kütta,“ on Eesti hambaarstid vihased idapiiri tagant viimastel aastatel Eestisse saabunud tohtrite peale. „Kui Venemaalt tuleb hambaarst ja tema juures suu lahti teed, hakkab tal kalkulaator peas käima: palju siit raha saaks välja võtta?“Eesti hambaarstid kurdavad, et viimastel aastatel on siia saabunud hulk venekeelseid ametivendi, kes erinevat meil harjumuspärasest kvaliteedist nii teadmiste kui ka eetiliste tõekspidamiste poolest. Kolmandatest riikidest pärit arstid olevat orienteeritud rohkem rahategemisele kui ravile."
ohtuleht,  eile 18:41,Eesti uudised,https://www.ohtuleht.ee/1034545/edasiviiv-joud-rouge-volikogu-tegi-emapuhkusel-oleva-vallavanema-ametist-lahti,Edasiviiv jõud: Rõuge volikogu tegi emapuhkusel oleva vallavanema ametist lahti (4),"Juriidiline küsimus – kas väikse lapsega kodus olev naine on jätkuvalt poliitik?„Praegu on väga lihtne vaadata kalendrisse ja öelda, millal on kohalike omavalitsuste valimised. Rõuge volikogus on jõudude vahekord 13 : 14 ja tuleb üritada kuidagi tavalugejale seletada, et tegu ei ole vääritu käitumisega,“ selgitab Rõuge vallavolikogu esimees Tiit Niilo, miks avaldati umbusaldust vallavanem Mailis Kogerile, kes mullu aprillist on lapsehoolduspuhkusel.Rõuge vallavolikogu avaldas teisipäeval umbusaldust lapsehoolduspuhkusel viibivale vallavanemale Mailis Kogerile ja valis tema asemel vallajuhiks senise kohusetäitja Rein Loigu. Kui umbusaldusavaldus Kogerile kogus 14 häält, siis uus vallavanem kinnitati ametisse sisuliselt ühehäälselt."
ohtuleht,  eile 18:23,Eesti uudised,https://www.ohtuleht.ee/1034544/diplomaat-clyde-kullile-esitatud-kahtlustus-holmab-tuhandete-eurode-omastamist,Diplomaat Clyde Kullile esitatud kahtlustus hõlmab tuhandete eurode omastamist (25),"Clyde Kull„Ütlen seda, et kahtlustus on esitatud omastamises ametiisiku poolt ning lisaks riigisaladuse salastatud välisteabe käitlemise nõuete rikkumises,“ rääkis riigiprokurör Inna Ombler ERRile.„See hõlmab pikemat ajaperioodi ja väga erinevaid ajaperioode ja mingi ajaperiood jääb eelmisse sajandisse,“ rääkis Kulli kaitsja, vandeadvokaat Aivar Pilv, lisades, et ajaperiood jääb 20–25 aasta taha.Pilve sõnul Kulli välisriikidele info edastamises ei kahtlustata. President Kersti Kaljulaid allkirjastas neljapäeval otsuse kutsuda tagasi Eesti suursaadik Pariisis Clyde Kull, kelle suhtes oli alustatud kriminaalmenetlust. Kullile on esitatud kahtlustus omastamises ametiisiku poolt ning riigisaladuse ja salastatud välisteabe käitlemise nõuete rikkumises."
ohtuleht,  eile 17:48,Krimi,https://www.ohtuleht.ee/1034542/galerii-saaremaal-porkasid-kokku-lapsi-vedanud-buss-ja-veok,GALERII | Saaremaal põrkasid kokku lapsi vedanud buss ja veok (14),"Saaremaal toimus liiklusõnnetus lapsi vedanud väikebussi ja veoauto vahel. Kaks 15aastast noormeest viidi kiirabiga tervisekontrolli.Kell 16.02 teatati, et Saaremaal Mehama külas toimus Risti-Virtsu-Kuivastu-Kuressaare mnt 98 km kokkupõrge Veoauto Scania ja Fordi väikebussi vahel. Õnnetuse hetkel oli veoautos ainult juht, 56aastane mees, väikebussis oli juht, 50aastane naine ja kaheksa last.Kiirabi viis tervisekontrolliks haiglasse kaks 15aastast noormeest, kes istusid õnnetuse hetkel väikebussis juhi kõrval. Rohkem inimesi praeguse info kohaselt viga ei saanud. Väikebuss koos lastega oli Saaremaal ekskursioonil ning oli õnnetuse hetkel tagasiteel Pärnusse.Esialgsetel andmetel sooritas veoauto vasakpööret peateelt kõrvalteele ning taga liikunud väikebuss sõitis otsa veomasina haagise taganurgale. Kaitseliidu buss viib ülejäänud lapsed ja bussijuhi Kuressaarde, kuni organiseeritakse neile uus transport Pärnusse."
ohtuleht,  eile 17:32,Eesti uudised,https://www.ohtuleht.ee/1034538/tammearu-paasteametit-voib-oodata-2-36-miljoni-suurune-karbe-mis-tahendaks-ka-koondamisi,"Tammearu: päästeametit võib oodata 2,36 miljoni suurune kärbe, mis tähendaks ka koondamisi (37)","Päästeametit võib järgmisel aastal oodata 2,36 miljoni euro suurune kärbe, mis tähendaks ka koondamisi, ütles päästeameti peadirektor Kuno Tammearu ERR-ile. „Kokkuhoiukohtade otsimisel peame arvesse võtma päästeametile antud ülesandeid, siseturvalisuse arengukava, uuendatud päästevõrgustiku strateegiat ning kohustust tagada parim võimalik päästeteenus,“ sõnas Tammearu.„Samas on selge, et nii suure kärpe puhul ei piisa majanduskulude ülevaatamisest, vaid tuleb vähendada ka inimeste arvu,“ nentis ta.Tammearu sõnul mõjutab see kõiki päästeameti teenuseid - ennetus, järelevalve ja reageerimine - ja seeläbi otseselt Eesti turvalisust.Ta märkis, et vaatab koos siseministeeriumiga võimalikud kärpekohad üle, kuid selguse kärbete vajalikkuses toob augustikuine majandusprognoos."
ohtuleht,  eile 17:32,Maailm,https://www.ohtuleht.ee/1034539/el-salvadori-ekspolitseiniku-aiast-leiti-kumneid-surnukehi,El Salvadori ekspolitseiniku aiast leiti kümneid surnukehi (8),"El Salvadori politsei vahistas 51aastase Hugo Ernesto Osorio Chávezi, kes tunnistas end süüdi kahe naise, ema ja tütre tapmises. Ent kui korravalvurid tema kodu läbi otsisid, avastasid nad sealt õõvastava leiu: endise politseiuurija tagahoovi on maetud vähemalt 24, aga võib-olla isegi kuni 40 inimese säilmed.Näib, et enamik neist on naised ja tüdrukud ning noorimad ohvrid võisid olla alles päris väikesed lapsed. Kõikide surnukehade väljakaevamine on aeganõudev töö ja võtab vähemalt kuu aega. Politsei usub, et mees on naisi tapnud aastaid ning on osa suuremast mõrvarite võrgustikust. Kahtlusaluseid on esialgu kümme ning nende seas leidub politseinikke, sõjaväelasi ja inimkaubitsejaid.Prokuratuur kommenteeris Associated Pressile, et Chávez võttis ohvritega ühendust sotsiaalvõrgustikes, lubas neile kõiksugu maad ja ilmad kokku – „Ameerika unistuse,“, sõnas prokurör –, ning mis neist naistest ja tüdrukutest edasi sai, võib vaid ette kujutada.Samal ajal kui uurijad töötavad, kogunevad maja juurde inimesed, kelle lähedased on viimastel aastatel kaduma läinud, lootuses, et võib-olla saavad nad vähemalt vastuse, mis nende pereliikmetega juhtus."
ohtuleht,  eile 16:47,Eesti uudised,https://www.ohtuleht.ee/1034533/miks-peab-tavatarbija-maksma-kinni-suurfirmade-maksusoodustuse-peaminister-kallas-see-pole-paris-niimoodi-,Miks peab tavatarbija maksma kinni suurfirmade maksusoodustuse? Peaminister Kallas: „See pole päris niimoodi.“ (16),"Valitsuse plaan viia riigi suurimate elektritarbijate taastuvelektritasud miinimumini ning katta tekkiv eelarveauk lihtrahva rahakotist, jõudis esimese, aga peaaegu märkamatu takistuseni. Nimelt ei saa riik ilmselt suurfirmadele teha päris nõnda suurt soodustust, kui soovinuks.Õhtuleht on varem kirjutanud majandus- ja taristuminister Taavi Aasa veetavast seadusemuudatusest, mis langetaks kõigilt elektri hiidtarbijailt (üle kümne gigavatt-tunni aastas) küsitavat taastuvelektritasu rohkem kui kuus korda. Sammu taga on soov meelitada Eestisse rohkem suurettevõtteid, sest taolised soodustused on olemas kõigis naaberriikides."
ohtuleht,  eile 15:56,Krimi,https://www.ohtuleht.ee/1034529/kas-lihula-tapja-karistus-oli-liiga-leebe-oigusteadlane-selgitab-miks-mikk-tarrastele-ei-maaratud-eluaegset-vangistust,"KAS LIHULA TAPJA KARISTUS OLI LIIGA LEEBE? Õigusteadlane selgitab, miks Mikk Tarrastele ei määratud eluaegset vangistust (6)","PÄÄSES ELUAEGSEST: Lihula tulistaja Mikk Tarraste pääses eluaegsest vangistusest, kuid prokuratuur kaebab otsuse edasi.„Kahtlematult on Mikk Tarraste poolt toime pandud teod õõvastavad ja väärivad väga karmi karistust. 20 aastat vangistust on väga karm karistus. Selleks, et asuda läbikaalutult seisukohale, et ta väärib veel karmimat, eluaegset vangistust, tuleb selgusele jõuda, kuivõrd iseloomulik oli Mikk Tarrastele see, millega ta Lihula ümbruses eelmise aasta suvel hakkama sai,“ selgitab Ginter."
ohtuleht,  eile 15:29,Eesti uudised,https://www.ohtuleht.ee/1034512/tapa-ruseluses-sai-viga-naine-pealtnagija-briti-sodur-haaras-kinni-eesti-kaitsevaelase-abikaasast-kes-sai-peaporutuse-ja-sinikaid,"TAPA RÜSELUSES SAI VIGA NAINE! Pealtnägija: Briti sõdur haaras kinni Eesti kaitseväelase abikaasast, kes sai peapõrutuse ja sinikaid  (10)","Endine justiits- ja kaitseminister Urmas Reinsalu: Briti sõjaväepolitseil ei pruukinud olla õigust panna käed raudu Eesti kodanikulLIITLASED TÜLIS: Tapa rüselust Eesti kaitseväelase ja tema kaaskonna ning Briti sõdurite vahel uurib nüüd prokuratuur.Möödunud laupäeval lahvatas Tapal kohalike elanike ja liitlassõdurite rüselus. Pealtnägija sõnul sai Eesti kaitseväelase abikaasa kähmluses peapõrutuse ja kehale sinikaid. Küsimusi tekitab ka see, kas Briti sõjaväepolitseinikel oli ikka õigus rüseluse lõpetamiseks nii jõuliselt sekkuda.Möödunud idüllilisel maikuu laupäeva õhtupoolikul saatis Natalja (nimi muudetud) oma ema Tapa rongijaama, kui nad nägid, et rongijaama ees olevas pitsakohvikus on arenemas kohalike ja Briti liitlassõdurite vahel konflikt. „Briti sõdur võttis ühest tüdrukust kinni!“ kirjeldab Natalja hetke, millest sündmused arenesid rüseluseks."
ohtuleht,  eile 15:29,Eesti uudised,https://www.ohtuleht.ee/1034525/uued-ajad-covid-19-vastu-vaktsineerimiseks-avanevad-laupaeval-kell-9,Uued ajad Covid-19 vastu vaktsineerimiseks avanevad laupäeval kell 9 (6),"Laupäeval, 22. mail alates kell 9.00 avatakse digiregistratuuris www.digilugu.ee üle 25 000 uue vaba aja Covid-19 vastu vaktsineerimiseks. Reede pärastlõunase seisuga on digiregistratuuris vabad ajad otsas ning uusi broneeringuid teha ei saa.Lisaks digiregistratuurile on neil, kellel interneti teel registreerumine keeruline, laupäeval alates kell 9 võimalik vaktsineerimiseks aega broneerida ka riigi infotelefonil 1247. Uued ajad lisatakse üle Eesti. „Tagame võimaluse vaktsineerida igas maakonnas, kuid võib olla hetki, mil mõnes Eesti osas vabu aegu saadaval ei ole,“ selgitab Covid-19 vaktsineerimise töörühma juht Marek Seer. „Siis on mõistlik oodata ja tulla tagasi näiteks järgmisel nädalavahetusel. Ükski soovija vaktsiinist ilma ei jää. Kui on soov sõita kodukohast kaugemale vaktsineerima, tuleb lihtsalt arvestada, et teise doosi saamiseks tuleb ette võtta sama reis.“  Kuna huvi Covid-19 vastu vaktsineerimise vastu on suur, võivad nädalavahetusel patsiendiportaali sisse logimiseks tekkida pikad järjekorrad. Seepärast soovitavad korraldajad neil inimestel, kes soovivad näiteks alla laadida vaktsineerimistõendit, seda mitte jätta nädalavahetuseks. Oma retsepte saab vaadata aadressilt www.eesti.ee, koroonatesti tulemust vaadata SYNLABi rakendusest testi.me ja eriarstile aja panna raviasutuse registratuuri telefoni kaudu. „Loodame aegade broneerimise nädalavahetusse nihutamisega hajutada koormust Patsiendiportaalile, et ligipääs teistele teenustele nädala sees ei kannataks. Palume ebamugavuste pärast vabandust ja palume veel veidi kannatust – suurem tung peaks hakkama peagi vähenema,“ loodab Seer.  Järgmisel korral lisatakse suurem hulk aegu vaktsineerimise broneerimiseks laupäeval, 29. mail.Alates sellest nädalast on vaktsineerimine avatud kõigile vanuserühmadele alates 16. eluaastast.Tänahommikuse seisuga on Eestis vähemalt ühe doosiga Covid-19 vastu vaktsineeritud 423 637 inimest, mis on 39,4 protsenti täisealisest elanikkonnast. Covid-19 vaktsineerimise eesmärgid on kaitsta riskirühmi, kelle nakatumisel võib koroonahaigus kulgeda raskemalt, ennetada ja vähendada koroona põhjustatud haigus- ning surmajuhtumeid, vähendada koormust tervishoiusüsteemile ja majandusele ning kindlustada ühiskonnaelu normaalset toimimist. Ametlik info vaktsineerimise kohta: www.vaktsineeri.ee."
ohtuleht,  eile 14:02,Eesti uudised,https://www.ohtuleht.ee/1034513/kaitsevae-juhataja-martin-herem-kasi-sudamel-et-orkestri-ja-kaplanite-koondamine-pole-valjapressimine,"Kaitseväe juhataja Martin Herem: käsi südamel, et orkestri ja kaplanite koondamine pole väljapressimine! (83)","Kaitseväe juhataja kindralleitnant Martin Herem.Peaminister Kaja Kallas süüdistas neljapäevasel valitsuse pressikonverentsil läbi lillede kaitseväe juhatajat Martin Heremit riikliku kärpekäsu naeruvääristamises, Keskerakonna aseesimees Jaanus Karilaid peab mõistlikuks suisa sõjaväelase vallandamist. Herem vannub enesekaitseks, et mingit trikitamist ta ei tee.Koalitsioonipoliitikute hinnangul saanuks Herem leida kaitseväes ka teistsuguseid kärpekohti, mis avalikkuses nõnda palju pahameelt ei tekitaks. Kindralleitnant Herem kaitses oma valikuid aga militaarfoorumis tehtud postitustes: „Panen käe südamele ja ütlen: mitte mingit peenikest mängu, väljapressimist, ära tegemist vms ei ole kaitseväe kärbetega kavandanud.“Üks Heremile osaks saanud kriitikakohti on kavatsustega liiga vara väljatulek. Nagu Kallas pressikonverentsil ütles, peab kaitseministeerium oma kärpekohad leidma alles juunis. Heremi sõnul oli tegelikult kärpekava valmis tehtud aga juba eelmisel aastal ja eelmise valitsuse all.„Kuna üheks kärpekohaks on personal, siis on minu arvates äärmiselt mõistlik see ennekõike nende inimestega läbi rääkida. Vähemalt tuleb neile öelda, et selline ettepanek ministrile läheb. Enne seda või samal ajal tasub muidugi ka ministri seisukohti selgitada. See oli tehtud eelmiseks nädalaks. Kaitsevägi alustas inimestele tulevikuvõimaluste selgitamist,“ kirjutas kaitseväe juhataja.„Reedel 14. mail, hakkas ajakirjandus huvi tundma personali koondamiste vastu. Loomulikult, kuna plaan oli juba aasta tagasi koostatud ja juttu oli sellest olnud nii avatud kui suletud ringides, siis oli info ka meediani jõudnud.Samal päeval saatsin kõikidele kaitseväe teenistujatele (umbes 5000 inimest) kirja, kus selgitasin olukorda, eesmärke ja võimalikke samme. Enne seda olin kohtunud peakaplani ja orkestrijuhiga. Viimastele selgitasin veidi detailsemalt, mida tähendab „… nii kaplaniteenistus kui ka orkester lõpetavad sellisel kujul oma tegevuse“,“ jätkas Herem. „Pühapäevaks oli kogunenud kriitiline hulk ajakirjanduse infopäringuid. Selleks ajaks olime loodetavasti enamiku oma inimesteni jõudnud ametliku infoga (e-mail ja ülemad). Tundus olevat õige aeg anda ametlik info spekulatsioonide vältimiseks ka ajakirjandusele. Sisuliselt oli tegemist teenistujatele läinud teatega.“Heremi sõnul on kaplanite koondamine ja orkestri kaotamine vaid umbes 10 protsenti kõigist kaitseväe kärbetest. Tema on pidanud need otsused langetama ja mõistagi ka vastutab nende eest.„Paraku on kaitseväega nagu iga pallimänguga. Pealtvaatajad teavad alati täpselt ja eksimatult, kuidas tegelikult peab treenima ja mängima. Treener ja mängijad on lollakad. See, et arvaja ise spordialaga õige vähe on tegelenud ja et ta mitte kunagi oma arvamust teoks ei suuda teha, pole oluline,“ kritiseeris Herem avalikke arvajaid.Kaitseväe orkestri kulud on igal aastal veidi alla pooleteise miljoni euro ja esinemisi 240 ringis. Heremi sõnul on neist vaid paarkümmend vältimatud, ülejäänud kuuluvad meelelahutuse valda. „Oleks ma nädal tagasi teadnud, et kaitsevägi ja PPA [politsei- ja piirivalveamet] on ainukesed puhkpillimuusika hoidjad Eestis… Ma poleks nii julge olnud. Ma ei teadnud, et Eesti muusikamaailm on puhkpillimuusika säilimisest eemaldunud ja loodab kaitseväele/PPA-le,“ viskas sõjaväelane nalja. „Kui nüüd tõsiselt rääkida, siis orkestri praeguste kohustuste näol on ümberkujundamine ainuõige käik. Nüüdsed tegevväelastest orkestriliikmed võiksid teenida osakoormusega riigitöötajatena, mis võimaldaks neil nii tseremooniate toetamise kui ka kokkuharjutamise. Seda kõike teeksid nad jätkuvalt kaitseväe vormides ja rivikorras. Seda muuseas nimetatakse koondamiseks.“"
ohtuleht,  eile 10:59,Krimi,https://www.ohtuleht.ee/1034497/kajakiga-umber-lainud-inimesed-jaid-merehatta,Kajakiga ümber läinud inimesed jäid merehätta (1),"Neljapäeval kell 20.22 sai häirekeskus teate, et Viimsi vallas Püünsi külas on merel kajakiga ümber läinud kaks inimest.Päästjate saabudes olid merehätta sattunud inimesed jõudnud väikesele saarele, kuhu päästjad neile järgnesid. Alajahtunud kannatanud anti üle kiirabile. Kajakisõitjad toimetati haiglasse tervisekontrolli."
ohtuleht,  eile 10:32,Uudised,https://tervis.ohtuleht.ee/1034158/oopaevaga-lisandus-226-positiivset-koroonatesti-haiglaravi-vajab-197-patsienti,"Ööpäevaga lisandus 226 positiivset koroonatesti, haiglaravi vajab 197 patsienti (128)","Rahvastikuregistri andmetel laekus enim uusi positiivseid testitulemusi Harjumaale, kus koroonaviirusega nakatumine tuvastati 79 inimesel. 53 uutest Harjumaa haigusjuhtudest on Tallinnas.Ida-Virumaale lisandus 59, Tartumaale 25, Valgamaale 16 ja Pärnumaale 13 uut nakkusjuhtu. Lääne-Viru- ja Läänemaale lisandus 6, Põlvamaale 5, Jõgeva-, Saare- ja Viljandimaale 3, Järva-, Rapla- ja Võrumaale 1 uut positiivset testitulemust. Hiiumaale uusi nakkusjuhte ei lisandunud. 5 positiivse testitulemuse saanul puudus rahvastikuregistris märgitud elukoht.Viimase 14 päeva haigestumus 100 000 inimese kohta on 276,7 ning esmaste positiivsete tulemuste osakaal tehtud testide koguarvust 5,8%.Haiglaravi vajab 197 patsienti21. mai hommikuse seisuga viibib haiglas 197 COVID-19 patsienti, nendest intensiivravi vajab 28 patsienti, kellest omakorda juhitaval hingamisel on 19 inimest.Uusi COVID-19 haigusjuhtumeid avati haiglates kokku 19. Koju saadeti 13 inimest, üks inimene viidi üle mitte-COVID-19 osakonda.Haiglaravi on kokku vajanud 6,8% haigete üldarvust. Haiglaravil olevate patsientide keskmine vanus on 65 aastat, kõikidest haiglaravi vajavatest patsientidest on üle 60-aastased 134 inimest (68%).Ööpäeva jooksul suri neli koroonaviirusega nakatunud inimest: 72aastane mees, 74aastane naine, 90aastane mees ja 97aastane naine. Kokku on Eestis surnud 1239 koroonaviirusega nakatunud inimest.Tänaseks on haiglates lõpetatud 7690 COVID-19 haigusjuhtumit 7345 inimesega.21. mai seisuga on tervenenud 120 149 inimest. Neist 78 506 inimese (65,3%) haigusjuhtum on lõpetatud, 41 634 inimese (34,7%) puhul on positiivsest testist möödunud rohkem kui 28 päeva ja inimene ei viibi haiglaravil ehk ootab tervenemise kinnitamist.Eestis on koroonaviiruse tuvastamise võimekuse tekkimisest 2020. aasta kevadest tehtud enam kui 1 384 424 viiruse SARS-CoV2 määramise testi. Esmaseid positiivseid teste on kokku olnud 128 309.Koroonatestide täpsemat statistikat saab vaadata SIIT.Eestis on COVID-19 vastu vaktsineerimisi tehtud 423 637 inimeseleTänahommikuse seisuga on vaktsineerimisi tehtud kokku 423 637 inimesele, kellest 209 019 on pooleli oleva vaktsineerimisega, 214 618 inimese vaktsineerimiskuur on lõpetatud. Ööpäeva jooksul manustati 14 732 doosi, kokku on manustatud 617 888 vaktsiinidoosi. Alates tänasest loetakse immunoprofülaktika komisjoni otsusele tuginedes COVID-19 vaktsineerimise avaandmetes ja Terviseameti koroonakaardil täielikult vaktsineerituteks ka isikud, kes on kahedoosilise vaktsiini puhul saanud ühe doosi ning COVID-19 läbi põdenud.Sel nädalal avati COVID-19 vastu vaktsineerimiseks aja broneerimine kõigile inimestele, kes on vähemalt 16 aastased. Hetkel on ajad peaaegu otsas, uus suurem hulk aegu broneerimiseks üle Eesti avatakse laupäeval, 22. mail.  Aja COVID-19 vastu vaktsineerimiseks saab broneerida digiregistratuuris www.digilugu.ee ja kesksel telefonil 1247.Vaktsineerimise korraldajad paluvad inimestelt kannatlikkust – esialgu on aegu pakkuda vähem, kui on soovijaid, kuid järgmistel nädalatel vaktsiinitarned suurenevad ning mai- ja juunikuu jooksul saavad kõik soovijad esimese kaitsesüsti.Tehniliste küsimuste või digiregistratuuris aja broneerimise osas võib võtta ühendust TEHIKu kasutajatoega telefonil 794 3943 või e-posti aadressil abi@tehik.ee (iga päev kell 7-22).Laadi alla HOIA rakendusLaadi Google Play või App Store’i kaudu oma telefoni mobiilirakendus HOIA, mis teavitab sind, kui oled olnud lähikontaktis koroonaviiruse kandjaga. Samuti saad nii anonüümselt teavitada teisi kasutajaid enda haigestumisest. Rakenduse kasutajate telefonid vahetavad omavahel anonüümseid koode ning riik, rakenduse tootja ega telefoni tootja ei saa teada, kes kellega lähikontaktis oli. Loe lisa www.hoia.me.Tervise ja Heaolu Infosüsteemide Keskuse (TEHIK) andmetel on tänase seisuga HOIA rakendust alla laaditud 276 266 korda. Läbi rakenduse on end haigeks märgitud 6782 korda, millest aktiivseid haigusjuhte on hetkel 86.Selleks, et HOIA saaks lähikontaktseid teavitada, peab see olema alla laaditud ja aktiveeritud enne haigestumist. Haigestunuks märkimise järel on HOIA oma eesmärgi täitnud ja lakkab teavitusi saatmast. Peale tervenemist on kasutajal võimalik taas HOIA alla laadida või selle seadetest oma andmed kustutada ning see alustab tööd otsast peale.Koroonatestimine.ee koduleht koondab infot saatekirjaga, piiriülese ja tasulise testimise kohta. Lisaks on seal vajalik info arstidele ning tööandjatele. Samuti on sel lehel võimalik broneerida endale aeg saatekirja olemasolul, saada sertifikaadi infot, klienditoe numbreid ja asukoha koordinaate testimiskohtade kohta.Olukord paraneb, kuid oht ei ole möödasVäga kõrge riskitaseme tõttu tuleb ka ilusate ilmade saabudes hoida teiste inimestega turvalist vahemaad, vältida kogunemisi, hoiduda pidudest ja kanda siseruumides maski. Isegi väheste haigusnähtude korral tuleb minna testima ning haige või lähikontaktsena jääda koju.Leevenenud piirangute kohta saab lisainformatsiooni siit.Infot koroonaviiruse, COVID-19 haiguse ja vaktsiinide kohta otsi ainult usaldusväärsetest allikatest. Vaktsineerimisega seotud info leiab veebilehelt www.vaktsineeri.ee. Lisainfot COVID-19 kohta leiab terviseameti veebi- ja Facebooki-lehelt."
ohtuleht,  eile 09:09,Krimi,https://www.ohtuleht.ee/1034486/fotod-viljandis-juhtus-kolme-autoga-avarii-uks-inimene-viidi-haiglasse,"FOTOD | Viljandis juhtus kolme autoga avarii, üks inimene viidi haiglasse ","Reedel kella 7.45 paiku juhtus liiklusõnnetus Viljandis Tallinna tänaval Maramaa puiestee ristmiku lähistel, kus põrkasid kokku kolm autot. Üks inimene sai viga.Esialgsetel andmetel sõitis sõiduauto Škoda Superb Tallinna poolt linna sisse ega märganud õigeaegselt tema ees teetakistuse taga oma sõidujärjekorda oodanud sõiduautot Toyota. Škoda sõitis Toyotale tagant sisse ning sellest löögist paiskus Toyota omakorda vastassuunavööndis talle lähenenud Scania veoki vastu. Kokku oli kolmes autos neli inimest. Viga sai neist ainult Škoda juht, kes toimetati Viljandi haiglasse. Ülejäänud inimesed vaatas kiirabi kohapeal üle ega tuvastanud neil vigastusi. Liiklus oli õnnetuskohal häiritud üle tunni aja."
ohtuleht,  eile 08:32,Krimi,https://www.ohtuleht.ee/1034483/onnetuses-hukkus-atv-juht,Õnnetuses hukkus ATV-juht (3),"Neljapäeva õhtul kell 23.23 sai häirekeskuse teate, et Harjumaal Kose vallas on juhtunud liiklusõnnetus, milles hukkus ATVga sõitnud 36aastane mees.„Esialgsetel andmetel kaldus ATV Paunküla-Kiruvere-Ardu tee 7. kilomeetril laugest vasakkurvist paremale teelt välja ning paiskus ümber. Kuigi mees kandis kaitsekiivrit, olid tema vigastused siiski sellised, mille eest üksnes kiiver kaitsta ei suuda ning ta hukkus sündmuskohal,“ rääkis Põhja operatiivjuht Veiko Randlaine. Operatiivjuht lisas, et kahjuks ei suuda kaitsekiiver alati hullemat ära hoida ning ATVd juhtides peab arvestama selle sõiduki eripäradega. „Samuti tuleb sõidukiiruse valimisel arvestada ilmastikuoludega. Sündmuskohal oli sõidutee märg ning märjal teel on mistahes sõiduki üle kontrolli kaotamine lihtne. Seega tuleb alati valida selline sõidukiirus, mis reisijad turvaliselt kohale viib. Lisaks tuleb meeles pidada, et võrreldes autoga on ATVga sõitjad alati vähem kaitstud,“ ütles ta. Liiklusõnnetuse täpsemad asjaolud selgitatakse alustatud kriminaalmenetluses."
ohtuleht,  eile 06:25,Krimi,https://www.ohtuleht.ee/1034467/surmaga-loppenud-tooonnetus-kaevanduses-kohus-karistas-kopplaadurijuhti-tingimisi-vangistusega,Surmaga lõppenud tööõnnetus kaevanduses: kohus karistas kopplaadurijuhti tingimisi vangistusega (2),"Surmaga lõppenud õnnetus juhtus 2014. aasta 8. augusti hommikul Estonia kaevanduses. See juhtus kopplaadurite parklas, kus kaevanduse öine vahetus lõpetas parasjagu oma seitsmetunnist vahetust. 53aastane Anatoli oli just oma laaduri parkinud ja sellest väljunud, kui talle sõitis otsa Igori juhitud kopplaadur. Sel nädalal tunnistas Viru maakohus Igori süüdi paragrahvis, mis käsitleb tööohutusnõuete eiramist, kui sellega on ettevaatamatusest põhjustatud inimese surm ja karistas teda kahe aasta ja kümnekuulise tingimisi vangistusega. Kohtu all oli ka toonane allmaamäemeister Oleg, kes tunnistati süüdi tegevusetuses, mis viis tööõnnetuseni. Kohus karistas teda ühe aasta ja kuuekuulise tingimisi vangistusega. „Kohtuotsuse peale on õigus edasi kaevata apellatsiooni korras Tartu ringkonnakohtule,“ ütles Viru maakohtu pressiesindaja Kristi Ehrlich Õhtulehele."
ohtuleht,  20. mai 2021 23:42,Maailm,https://www.ohtuleht.ee/1034477/iisrael-ja-hamas-solmivad-reedest-relvarahu,Iisrael ja Hamas sõlmivad reedest relvarahu (4),"Palestiina laps, kes sai viga Iisraeli õhurünnakutesHamas teatas, et sõlmis Iisraeliga relvarahu reedel kella kahest öösel.Iisraeli meedia teatas neljapäeval, et peaminister Benjamin Netanyahu julgeolekukabinet on vaherahule andnud heakskiidu, vahendas ERRi uudisteportaal.Üksteist päeva kestnud konflikti jooksul on Iisraelis hukkunud 12 ja Gazas vähemalt 232 inimest."
ohtuleht, sotsiaalkaitseminister (Reformierakond),Eesti uudised,https://www.ohtuleht.ee/1034475/signe-riisalo-puudulik-ligipaasetavus-toidab-muuti-et-erivajadustega-inimesi-on-vahe-ja-olukord-ei-ole-uldse-nii-halb,"Signe Riisalo: puudulik ligipääsetavus toidab müüti, et erivajadustega inimesi on vähe ja olukord ei ole üldse nii halb (3)","Signe RiisaloKui tihti juurdleme oma igapäevategevuste juures ligipääsetavuse üle? Kas esimese hooga üldse adume, mida ligipääsetavuse all silmas peetakse? 20. mail tähistatakse rahvusvahelist ligipääsetavuse päeva ja seetõttu kutsun üles kõiki sel teemal kaasa mõtlema ja erinevaid ligipääsetavusega seotud kitsaskohti kui selle all kannatajaid tähele panema.Ligipääs avalikule inforuumile on miski, millele enamik inimestest mõtleb harva. Selleks ei näi ju ka põhjust olevat, üldjuhul saame oma igapäevased tööd, toimetamised suurepäraselt aetud. Nii ei oskagi me teadvustada, et osale Eesti inimestest on need samad tegevused igapäevane peavalu.Juurdepääs avalikele teenustele, olgu selleks käik apteeki, toidupoodi või mõnda ametiasutusse, aheldab aga tihtilugu ligipääsetavusprobleemiga kimpus olijad koju ja toidab müüti, et erivajadustega inimesi on vähe ning olukord ei ole üldse nii halb. Tegelikkuses kannatab aga nii digitaalses- kui füüsilises maailmas ligipääsetavusega seotud puuduste all 12% Eesti elanikkonnast (1). See on 154 000 eri raskusastme ja puudeliigiga Eesti inimest ja meie kõigi ühine eesmärk peab olema nende elu parimal võimalikul moel toetada.Elades „keskmisele“ orienteeritud ühiskonnakorralduses, jäävad meil tihtilugu märkamata need olukorrad, mis paljudele meie seast igapäevast ebamugavust tekitavad. Mõistmine tekib paraku alles siis, kui ise mingil eluhetkel oma tavapärasest rutiinist välja kistud oleme.Ligipääsetavusega seotud raskusi ei koge seega vaid erivajadusega inimesed. Niipea kui peame mõne vigastuse tõttu loobuma oma tavapärasest elukorraldusest või meist saavad näiteks lapsevanemad, seisame silmitsi olukordadega, kus puudub kaldtee, lift või raskendab meie teekonda hoopis kõrge tänavaäär.Samamoodi mõjutab meie liikumisvõimalusi vananemine. Nii tunnistab kõigest 41% 65aastastest ja vanematest (2), et neil puuduvad igapäevategevustes piirangud. See tähendab, et suurem osa meie vanemaealistest kannatab ligipääsetavusega seotud takistuste all. See on miski, millega peame arvestama, et meie jätkuvalt vananeva ühiskonna eest hoolt kanda ja juba täna valmistuda selleks, kui ühel päeval ise taoliste probleemidega silmitsi seisame.Hea meel on tõdeda, et viimastel aastatel on märgata ligipääsetavusega arvestamist nii erakui avalikus sektoris. Edusammude headeks näideteks on Riigi Kinnisvara AS poolt ligipääsetavate riigimajade rajamine, valitsuse pressikonverentside ning vabariigi aastapäeva teleülekannete ning laulu- ja tantsupeo vahendamine eesti viipekeeles ja kirjeldustõlkes, infoja abiliinide kasutamine kuulmispuudega inimestele kaugtõlke läbi ja Paksu Margareeta rekonstrueerimine ligipääsetavaks. Lähiaastatel töötatakse välja ka automaatsubtiitrite lahendus ERRi telesaadetele.Eesti Puuetega Inimeste Koja juht Meelis Joost on tõdenud, et ligipääsetava keskkonna disain peab algama rohujuure tasandilt. Ehk märksõnapaar „kaasav disain“ on see, millele iga (süsteemi) projekteerija, arhitekt, ehitaja jne peab oma tööd planeerides mõtlema. Kui elada pidevas ligipääsetavuse kriisis, tekib oma elukorraldusega leppimine. Ühiskonnana ei saa me aga aktsepteerida, et oluline osa inimestest meie ümber peab taolisi puudusi normaalsuseks. Muutus algab märkamisest ja meie inimesed peavad kõik olema samaväärselt ühiskonna tegemistesse kaasatud.2012. aastal võttis Eesti ÜRO puuetega inimeste õiguste konventsiooni ratifitseerimisel kohustuse parandada järjepidevalt puuetega inimeste olukorda. Konventsiooni artikkel 9 ütleb, et riik peab võtma kasutusele asjakohaseid meetmeid, tagamaks puuetega inimestele teistega võrdsetel alustel juurdepääs füüsilisele keskkonnale, transpordile, teabele ja suhtlusele, sealhulgas info- ja kommunikatsioonitehnoloogiatele ja -süsteemidele, ning muudele avalikele ehitistele ja teenustele nii linna- kui ka maapiirkondades. Nii on ka riigikantselei juures tegutsev Ligipääsetavuse rakkerühm seadnud ambitsioonika eesmärgi muuta Eesti aastaks 2035 ligipääsetavaks. Rakkerühma ülesannete hulka kuulub näiteks tehiskeskkondade ligipääsetavuse olukorra analüüs ja poliitikasuuniste ning lahenduste väljatöötamine, mida on võimalik ligipääsetavuse parandamiseks järgmise kümne aasta jooksul teha.Ka sotsiaalministeerium, ühes nelja teise ministeeriumiga, on valmistamas ette eelnõu, mis keskendub digitaalsele ligipääsetavusele. See tähendab, et teatud elektroonilistele ja digitaalsetele toodetele ja teenustele nagu näiteks pangaautomaadid, hakkavad kehtima kindlad ligipääsetavusnõuded. See omakorda lihtsustab erivajadusega inimese iseseisvat toimetulekut ja võimendab ühiskonna kaasatust üldiselt. Ka Eesti Puuetega Inimeste Koda aitab ministeeriumi valdkonna ekspertiisiga ning seisab selle eest, et vajalik info ligipääsetavuse vajaduste kohta jõuaks õigeaegselt otsustajateni.On oluline, et kõikidele inimestele Eesti 79 omavalitsuses on tagatud ligipääs inimväärsele ja väärikale elule. Selleks on aga vaja meie kõigi panust. Märkame ja pingutame ühiselt õnnelikuma Eesti nimel.(1) Sotsiaalkindlustusameti registriandmed(2) Elanikkonna tegevuspiirangute ja hooldusvajaduse uuring 2020"
ohtuleht,  20. mai 2021 21:12,Maailm,https://www.ohtuleht.ee/1034470/suur-tagaajamine-belgia-politsei-otsib-relvi-varastanud-sodurit,SUUR TAGAAJAMINE: Belgia politsei otsib relvi varastanud sõdurit (1),"46aastane laskeinstruktor Jürgen Conings (pildil) lahkus esmaspäeval oma Flandria kodust ning teda pole sestsaati nähtud. Belgia piiridel Saksamaa ja Hollandiga toimub ulatuslik inimjaht, sest veresaunaga ähvardanud mees ärandas enne haihtumist sõjaväe arsenalist mitu relva.Põhiotsingud käivad Hoge Kempeni rahvuspargis, mis piirneb Saksamaa ja Hollandiga ning on kolmapäevast saati külastajatele suletud. Politsei usub, et Conings on endiselt elus ning väga ohtlik: ta varastas mitu sõjaväerelva, muu hulgas ka raketiheitja. Näib siiski, et Conings jättis enamiku relvadest metsa äärde autosse. Kohalike elanike sõnul kostus pargist neljapäeva hommikul püssitärinat.Conings tegi ähvardusi mitmete tuntud belglaste ja ametkondade aadressil ning teisipäevast pandi politsei valve alla viroloog Marc Van Ranst koos perega, kirjutab The Brussels Times. Koju jäetud kirjas kurtis laskeinstruktor, et ei suuda elada ühiskonnas, „kus poliitikud ja viroloogid võtavad meilt kõik ära“. Paremäärmuslike vaadetega Conings oli Belgia valitsuse sõnul lisatud ka võimalike terroristide nimekirja."
ohtuleht,  20. mai 2021 20:43,Maailm,https://www.ohtuleht.ee/1034469/euroopa-komisjon-solmib-biontech-pfizeriga-1-8-miljardi-lisadoosi-lepingu,"Euroopa Komisjon sõlmib BioNTech-Pfizeriga 1,8 miljardi lisadoosi lepingu ","Euroopa Komisjon allkirjastas neljapäeval juba kolmanda ravimifirmadega BioNTech ja Pfizer sõlmitud lepingu, reserveerides kõikide ELi liikmesriikide nimel 1,8 miljardit lisadoosi – 2021. aasta lõpust kuni 2023. aastani. See võimaldab osta 900 miljonit doosi olemasolevat vaktsiini ja viirusevariantidele kohandatud vaktsiini (seda siiski vajaduse korral ja juhul, kui see on heaks kiidetud). Samuti on võimalus soetada veel 900 miljonit lisadoosi.Komisjon lisab pressiteates, et lepingu põhjal tuleb vaktsiini toota Euroopa Liidus ja selle olulisemad komponendidki peab hankima sealt. Ühtlasi sätestab see vaktsiinitarnete tagamise ning tugevdab ELi tootmisvõimsust, mis lubab omakorda aidata teisigi riike.Euroopa Komisjoni president Ursula von der Leyen (pildil) sõnas: „See on hea uudis meie pikaajaliseks võitluseks Euroopa kodanike kaitsmisel viiruse ja selle mutatsioonide eest! ELis on tagatud kuni 1,8 miljardi doosi tootmine ja tarnimine. Teiste tootjatega sõlmitavate võimalike lepingute puhul järgitakse sama mudelit – et see tooks kõigile kasu.“Euroopa Liidu eesmärk on, et juuliks saab kaitstud 70 protsenti täiskasvanud elanikest. See on varasem tähtaeg, kui seni on loodetud ning von der Leyeni sõnul on täiesti saavutatav."
ohtuleht,  20. mai 2021 19:47,Poliitika,https://www.ohtuleht.ee/1034465/riigisekretar-ei-nae-ratase-tegevuses-viiteid-korruptsioonile,Riigisekretär ei näe Ratase tegevuses viiteid korruptsioonile (41),"Riigikogu korruptsioonivastane erikomisjon arutas neljapäeval riigisekretäriga endise peaministri Jüri Ratase kohta ajakirjanduses avaldatud väiteid avalike vahendite erahuvides kasutamise kohta ja leidis, et kõik oli korrektne.Riigisekretär Taimar Peterkop ütles komisjonile, et ei näe endise peaministri tegevuses korruptsiooni elemente ning temale teadaolevate faktide põhjal saab järeldada, et ka õiguslikult on tegevus olnud korrektne, sest kulutused olid Jüri Ratase sõnul seotud  peaministri tööga.Peterkopi sõnul vastutab kulude eest kulujuht ja jälgib, et need oleksid õiguspärased, kuid ta möönis, et arvepidamine peab olema täpsem.Erikomisjoni esimehe Eduard Odinetsi (SDE) sõnul lubavad kuuldud selgitused tal arvata, et tegemist võib olla korruptsiooniga, kuna paljude kulutuste kohta ei olnud toodud konkreetseid selgitusi, kellele ja milleks täpselt kingitusi ja meelehead tehti.„Meile selgitati, et riigikantselei roll on teenindada peaministrit ja ei ole kombeks seada kahtluse alla tema soove,“ vahendas Odinets istungil räägitut. „Seega aktsepteeriti ka kingitusi ja arveid, mille puhul polnud täpselt teada, kellele need lähevad.“Odinetsi sõnul tuleb edaspidi olla avaliku raha kasutamisel läbipaistvam ja kindlasti järgida GRECO soovitust briifida ministreid ja nende poliitilisi nõunikke ametisse astumisel aususe ja eetika teemadel ning tagada neile samal teemal ka konfidentsiaalne nõustamine.Komisjoni liikme Marko Šorini sõnul on erikomisjoni pädevuses hinnata, kas kõrge riigiametniku tegevuses on midagi korruptiivset. „Tänased vastused on olnud ammendavad. Riigisekretäri kinnitusel ei ole endise peaministri tegevuses viiteid korruptsioonile ja see on olnud õiguspärane. Ka protokollitöötaja tõi välja, et ajakirjanduses ilmunud viide isiklikuks kasutamises kaasa pandud toidukorvide kohta ei vasta tõele ning kringlite ja muude kingituste tegemine peaministri poolt on olnud tavapärane,“ rääkis Šorin.Erikomisjon soovib oma istungitel jätkata avaliku raha erahuvides kasutamise küsimuse käsitlemist ja kutsub selleks istungile endise peaministri büroo juhatajad. Jüri Ratase esimese valitsuse ajal oli büroojuht Tanel Kiik, teise valitsuse ajal Johannes Merilai.Samuti soovib komisjon ülevaadet riigikogu kantselei ja presidendi kantselei esinduskuludega seotud eelarvest."
ohtuleht,  20. mai 2021 19:10,Maailm,https://www.ohtuleht.ee/1034463/kas-musteerium-saab-viimaks-lahenduse-kes-on-salaparane-somertoni-mees,KAS MÜSTEERIUM SAAB VIIMAKS LAHENDUSE? Kes on salapärane Somertoni mees ,"KES SEE ON? Somertoni mehe saladus on austraallasi painanud aastakümneid.1948. aasta 1. detsembril läks 16aastane Neil oma sõbraga Adelaide'i Somertoni randa hobustega ratsutama. Viisakalt riides mees, kes liival lebas, näis ratsutajatele niisama tukkuvat. Ent kui hobused otsa ringi pöörasid ja sama teed pidi tagasi tulid, märkasid poisid, et mees lamab ikka täpselt samas asendis... Oli ta spioon? Kellegi armuke? Kummalisse lukku on segatud muistne luulekogu, rongijaamast leitud kohver ja noore naise vallaslaps.Uurijad märkisid, et surnud mehe rõivastel polnud alles ühtegi firmamärki ega lipikut, need oli keegi ära lõiganud. Tal polnud kaasas dokumente, tema sõrmejälgi ei leitud ühestki andmebaasist ja hoolimata sellest, et tema foto tehti avalikuks, ei tulnud ükski lähedane teda otsima. Surnukehal puudusid välised vägivallatunnused, küll aga tuvastasid kohtuarstid tal sisemise verejooksu ning suurenenud põrna. Mingeid märke mürgitamisest aga polnud samuti – viimase einena olevat lahkunu söönud täiesti mürgivaba saiakese. Keegi ei osanud öelda, kes see salapärane surnu, rahvasuus Somertoni mees, olla võiks, ega osanud arvata ka seda, millesse ta suri."
ohtuleht,  20. mai 2021 18:24,Krimi,https://www.ohtuleht.ee/1034459/video-tallinnas-peetri-selveri-juures-juhtus-ahelavarii-neli-inimest-viidi-haiglasse,"VIDEO | Tallinnas Peetri Selveri juures juhtus ahelavarii, neli inimest viidi haiglasse (2)","20. mail kell 17.55 juhtus liiklusõnnetus Tallinnas Tartu maanteel Peetri Selveri juures.Esialgseil andmeil põrkasid kokku veoauto Scania, VW Passat, Volvo XC60 ja Citroen C4.Kiirabi toimetas haiglasse neli inimest: 27aastase naise, 28aastase mehe, 20aastase mehe ja 22aastase naise.Kõik muud asjaolud on täpsustamisel."
ohtuleht, Ohtuleht.ee,Eesti uudised,https://www.ohtuleht.ee/1034458/eesti-suursaadik-prantsusmaal-clyde-kull-kutsuti-erakorraliselt-tagasi-ning-tema-suhtes-alustati-kriminaalmenetlust,Eesti suursaadik Prantsusmaal Clyde Kull kutsuti erakorraliselt tagasi ning tema suhtes alustati kriminaalmenetlust (30),"President Kersti Kaljulaid allkirjastas täna ootamatult otsuse kutsuda tagasi Eesti suursaadik Pariisis, Clyde Kull. „Kutsun tagasi Clyde Kulli, Eesti Vabariigi erakorralise ja täievolilise suursaadiku Prantsuse Vabariigis, Monaco Vürstiriigis, Tuneesia Vabariigis ning Eesti Vabariigi erakorralise ja täievolilise suursaadiku, alalise esindaja Majanduskoostöö ja Arengu Organisatsiooni (OECD) ning ÜRO Hariduse, Teaduse ja Kultuuri Organisatsiooni (UNESCO) juures,“ seisab presidendi otsuses. Eesti Päevalehele teadaolevalt tulenes tagasikutsumine asjaolust, et suursaadiku riigisaladuse luba ei pikendatud. „Clyde Kulli suhtes on alustatud kriminaalmenetlus ning talle on esitatud kahtlustus omastamises ametiisiku poolt ning riigisaladuse ja salastatud välisteabe käitlemise nõuete rikkumises. Tegemist on esialgse kahtlustusega, mis võib menetluse kestel muutuda,"" teatas riigiprokuratuuri pressiesindaja Õhtulehele."
ohtuleht,  20. mai 2021 18:15,Krimi,https://www.ohtuleht.ee/1034457/video-stockmanni-ristil-juhtunud-onnetuses-sai-vigastada-kaks-inimest-napilt-paasenud-silvia-ilves-votan-seda-kui-hoiatust,VIDEO | Stockmanni ristil juhtunud õnnetuses sai vigastada kaks inimest. Napilt pääsenud Silvia Ilves: võtan seda kui hoiatust (29),"Avarii Stockmanni ristilNeljapäeval kella 17.50 ajal põrkasid Tallinnas Tartu maanteel kokku kaks autot, millest üks paiskus külili."
ohtuleht,  20. mai 2021 17:14,Krimi,https://www.ohtuleht.ee/1034450/otsus-on-loplik-aivar-mae-pole-ahistaja,OTSUS ON LÕPLIK: Aivar Mäe pole ahistaja (73)," Aivar Mäe Harju Maakohtus. Riigikohus ei võtnud arutusele politsei- ja piirivalveameti kassatsioonkaebust rahvusooper Estonia eksjuhi Aivar Mäe ahistamisskandaali väärteoasja lõpetamisele.17. veebruaril tühistas Harju maakohus rahvusooperi Estonia endisele juhile Aivar Mäele määratud 400eurose rahatrahvi seksuaalse ahistamise eest. Lisaks jäävad riigi kanda ka tema üle 9000 euro küündivad kohtuarved. „Kohus ei tuvastanud, et A. Mäe teod oleksid olnud kannatanu tahte vastased ja tema käitumise tagajärjeks oleks olnud kannatanu inimväärikuse alandamine,“ seisab maakohtu otsuse selgituses. Möödunud aasta suvel avaldas Eesti Ekspress Estonia teatri anonüümsete töötajate väited nagu oleks Aivar Mäe kohatult käitunud ja neid seksuaalselt ahistanud. Politsei hakkas ajakirjanduses ilmunud väidete põhjal asja uurima ja Estonias algatati sisejuurdlus, mis lõppes Mäe taandumisega juhi kohalt ning talle määratud 40 000 euro suuruse lahkumishüvitisega. Politseis käinud tunnistajate ütluste põhjal karistati Mäed väärteo asjas 400eurose rahatrahviga. Endine teatrijuht ei nõustunud otsusega ja kaebas selle kohtusse. Harju maakohus ei tuvastanud, et Mäe teod oleksid olnud kannatanu tahte vastased ja tema käitumise tagajärjeks oleks olnud kannatanu inimväärikuse alandamine. Seega tühistati politseiameti Põhja prefektuuri Kesklinna politseijaoskonna väärteoasja otsus eelmise aasta 21. oktoobrist."
ohtuleht,  20. mai 2021 16:45,Eesti uudised,https://www.ohtuleht.ee/1034447/tolmeldajad-linna-tartu-hotelli-lydia-pusielanikeks-said-kaks-mesilasperet,Tolmeldajad linna: Tartu hotelli Lydia püsielanikeks said kaks mesilasperet (7),"JUHID JA TÖÖTEGIJAD: Taru taustal poseerivad Estiko tegevjuht Kristo Seli, Estiko suuromanik Neinar Seli ja Tartu linnapea Urmas Klaas.„Kui juulikuus hakkavad pärnad Toomemäel õitsema, siis on mesilastel tööd terve maa ja ilm. Tartu on ju üleni roheline linn, nii et tööpuudust neil kindlasti ei tule,“ ütleb hobimesinik Jaan Olmaru, kes mesilindude hoolitsemisest vabal ajal töötab hotelli Lydia omanikfirma Estiko kommunikatsioonijuhina.Kuigi mesilasi peetakse paljudes maailma suurlinnades, siis Tartu ühiskondlike hoonete juures mesilasperesid teadaolevalt ei elutse. Lydia katusele asustatud mesilased pärinevad teeneka mesiniku Laine Jürgensoni mesilast Viljandimaalt.„Eks paistab, kuidas nad hakkama saavad, sest meil on kavas nad ka talveks hotelli katusele jätta, nendega ei tohiks seal mitte midagi halba juhtuda,“ arutleb Olmaru. „Praegu on meil kaks taru ja mesilasperet, aga edaspidi võiks neid isegi rohkem olla, nii kolm-neli.“HOBIMESINIK: Jaan Olmaru on maakodus mesilasi pidanud juba kuus aastat.Olmaru ise on mesilasi pidanud juba kuus aastat, ka tema vanaonu oli mesinik. Esimesed teadmised mesindusest sai ta oma kolleegilt ja teadmisi on ta kogunud aastate jooksul ikka kogenud mesinikelt: „Kui midagi ei tea või ei oska, siis tuleb helistada targematele.“„Esimene mesi, mis me saame, läheb Estiko sõpradele ja partneritele,“ räägib Olmaru, et hotelli katuselt elutsevatelt linnukestelt saadava neste tarvitamisele on juba mõeldud. „Aga Lydia hotellis töötab restoran Hõlm, mille peakoka Sven Pärnaga oleme juba arutanud, et mett saab kasutada restorani roogades. Eeskätt muidugi magusama poole peal, näiteks kookides, aga meega maitsestatakse paljusid roogasid.“"
ohtuleht,  20. mai 2021 16:28,Eesti uudised,https://www.ohtuleht.ee/1034443/kallas-vihjab-labi-lillede-kaitsevae-ja-politsei-juhid-naeruvaaristavad-karpekasku,Kallas vihjab läbi lillede: kaitseväe ja politsei juhid naeruvääristavad kärpekäsku (3),"Kes ja kus tegeleb populismiga?KELLE KULUD? Kaja Kallas süüdistab praeguses kärpevajaduses Jüri Ratase valitsuste üle võimete elamist.Veidi vähem kui nädal on Eesti avalikkuses olnud peamiseks jututeemaks avaliku sektori kärped. Otsa tegi lahti pühapäevane info kaitseväelt, et koondatakse enamik kaplaneid ning esindusorkester; sel nädalal lisandus PPA plaan oma pillimängijad vallandada.Peaminister Kaja Kallas suutis kuumadele sütele astumist senini vältida, peamiselt seoses visiidiga Ukrainasse. Neljapäevasel valitsuse pressikonverentsil astus ta esimest korda pärast orkestritormi puhkemist avalikkuse ette ja küsimus oli, kui kaua läheb aega, et kärpeteema tõstatub. Vastus: loetud sekundid!„Kõigepealt ma alustaksin sellest, mis on palju pahameelt tekitanud: riigieelarve strateegia ja võimalikud kokkuhoiukohad, mis välja tulevad,“ alustas peaminister. Ja vajutas kohe kriitikaga gaasi põhja!"
ohtuleht,  20. mai 2021 16:27,Maailm,https://www.ohtuleht.ee/1034376/euroliit-avab-peagi-piirid-vaktsineeritud-turistidele,Euroliit avab peagi piirid vaktsineeritud turistidele (14),"Täiendatud! Algselt ilmus 19.05Euroopa Liidu liikmesriigid leppisid kolmapäeval kokku, et peagi, ilmselt mõne nädala pärast – kindlat kuupäeva siiski hetkel pole – avatakse piirid täielikult vaktsineeritud turistidele väljastpoolt euroliitu.Euroopa Komisjoni Eesti esinduse juht Keit Kasemets kommenteeris ERR-ile, et Euroopa Komisjon ja liikmesriigid jõudsid kokkuleppele, et kolmandatest riikidest saabujatele, kes on täielikult vaktsineeritud, avatakse piirid samaaegselt Euroopa Liidu digitaalse tõendi ehk rahvakeeli koroonapassi kasutusele võtmisega.Täielikult vaktsineeritud tähendab antud juhul siis seda, et reisisell on saanud mõlemad kaitsesüstid, juhul kui nii on ette nähtud – s.t AstraZeneca, Moderna ja Pfizer/BioNTechi puhul kaks, Jansseni puhul ühe süsti. Esialgu kõlbavad vaid need eelloetletud vaktsiinid, sest need on ainsad, mis praegu Euroopa Liidus kasutusel.Euroopa Nõukogu jõudis kolmapäeval küll kokkuleppele, et piirid tuleks vaktsineeritutele avada ning peaks selle ka neljapäeval formaalselt kinnitama. Kuid Euroopa Komisjoni esindus vastas Õhtulehe päringule, et detaile nagu konkreetne kuupäev, tingimused ning erandid mõnedele riikidele (nt India, kus koroonaolukord väga kehv) tegelikult veel kokku lepitud ei ole.Ilmselt muutub kergemaks ka reisimine enamatest riikidest kui seni, kuna kokkuleppe kohaselt tõstab euroliit ka nakatumise maksimaalset taset, alates millest võib reisija päritolumaad riskiriigiks pidada.Tallinna lennujaam tuletab Eestisse reisijatele-naasjatele meelde piiriületaja ankeeti, mille peavad täitma kõik Eestisse saabujad, välja arvatud koroonaviiruse läbipõdenud, täielikult vaktsineeritud ja teised isikud, kellele Vabariigi Valitsuse korralduse kohaselt liikumispiirangud ei kohaldu, kui neil on selle kohta tõendeid esitada. Jätkuvalt on suur hulk inimesi, kes seda ei tee ning kuigi ankeeti saab täita ka kohapeal paberil, eelistaksid lennujaama töötajad, et reisijad teeksid seda digitaalselt, et vältida pikki järjekordi, mis on praeguses koroonaolukorras mitte ainult tüütu, vaid ka ohtlik. Ankeeti saab täita kuni kolm päeva enne Eestisse saabumist. Lisaks tasub meeles pidada, et kuigi mõned riigid lubavad ka antigeeni testi teinud reisijaid, siis Eesti aktsepteerib eneseisolatsiooni lühendamiseks praeguse seisuga ainult PCR-testi.Ameeriklaste rahvusraadio NPR vahendab, et ainuüksi USA turistid toovad Euroopa Liitu igal aastal miljoneid dollareid. 2019. aastal külastas Euroopat maist septembrini igal kuul vähemalt kaks miljonit ameeriklast."
ohtuleht,  20. mai 2021 16:22,Krimi,https://www.ohtuleht.ee/1034438/lihulas-morvatud-motomehe-sobrad-mikk-tarraste-karistus-on-liiga-leebe,Lihulas mõrvatud motomehe sõbrad: Mikk Tarraste karistus on liiga leebe! (1),"Motomeestest sõpruskond (vasakult) Tõnis, Tanel, Teet, Rando ja Virgot hüüdnimega Päälik. Foto on jäädvustatud vahetult enne Lihula tulistamist läinud aasta juunis.„Liiga leebe karistus. Kõik on seda meelt,“ lausub Tanel, kelle sõber oli Tarraste üks ohver, motomees Virgot Rägastik. Ta arutas Tarrastele määratud karistust ka sõpruskonnaga, kes koos mootorratastega sõitmas käib."
ohtuleht,  20. mai 2021 14:55,Poliitika,https://www.ohtuleht.ee/1034435/riigikogus-arutati-koigi-perede-oiguste-kaitset,Riigikogus arutati kõigi perede õiguste kaitset (2),"Riigikogu menetluses on praegu 19 parlamendiliikme algatatud perekonnaseaduse ja teiste seaduste muutmise seadus. Neljapäeval toimub riigikogus ümarlaud kõigi erinevate perede õiguste kaitseks.Riigikogu koalitsioonierakondade juhid Kaja Kallas ja Jüri Ratas, aga samuti ka Sotsiaaldemokraatliku Erakonna juht Indrek Saar on väljendanud avalikkuses seisukohata, et kooseluseaduse rakendusaktid tuleks riigikogus vastu võtta. „Selleks, et kõigi erinevate perede õigused oleks kaitstud, tuleb riigikogul muuta seadusi. Kas teha seda läbi Kooseluseaduse rakendusaktide või läbi mingi muu seadusandliku akti, on valikute ja ühiskondliku arutelu küsimus,“ leiab riigkikogu saadik Imre Sööäär.Perekonnaseaduse muutmise seaduse algatajate nimel kutsus Sooäär sotsiaalpartnereid, organisatsioone ja huvigruppe ümarlauale, et ühiselt arutada neil teemadel ning kuulata nende seisukohti, kuidas ja milliste sammudega tuleks Eesti õigusruumis edasi liikuda, et kõigi perede õigused oleksid vastavalt EV Põhiseadusele kaitstud."
ohtuleht,  20. mai 2021 14:23,Eesti uudised,https://www.ohtuleht.ee/1034410/loomavihkajate-julmused-rapina-kulje-all-lasti-koerale-kuul-pahe-tartumaal-tapeti-neljajalgne-sober-ammuga,"LOOMAVIHKAJATE JULMUSED: Räpina külje all lasti koerale kuul pähe, Tartumaal tapeti neljajalgne sõber ammuga (1)","„Haige värdjas, kes sa hoidsid 23. märtsil Köstrimäel kaduma läinud 1,4aastast Kessut vangistuses ja siis temalt elu võtsid, koerakest oli tulistatud otse pähe, kas sa saad öösel rahulikult magada?“ küsib tapetud noore koera omaniku lähedane Facebookis. Paraku pole see ainus julmus, mida loomavihkajad on hiljuti toime pannud.Noore Prantsuse buldogi Kessu väike surnukeha leiti jõest möödunud pühapäeval. Väliste tunnuste järgi paistis, et ilmselt oli loomake tapetud vaid mõned päevad tagasi. „Teda oli väga ligidalt pähe tulistatud. Võimalik, et tema kehal hoiti jalga ja samal ajal tulistati,“ arvab Räpina külje all Köstrimäel elav naine."
ohtuleht,  20. mai 2021 11:57,Poliitika,https://www.ohtuleht.ee/1034416/video-kaja-kallas-kui-me-ei-leia-kokkuhoiukohti-tuleb-tosta-makse,"VIDEO | Kaja Kallas: kui me ei leia kokkuhoiukohti, tuleb tõsta makse (416)","Pressikonverentsil osalesid neljapäeval peaminister Kaja Kallas, tervise- ja tööminister Tanel Kiik, justiitsminister Maris Lauri ning välisminister Eva-Maria Liimets. Peaminister tõi välja, et riigieelarve puudujääk on viimastel aastatel suurenenud ja avalikul sektoril tuleb hakata kokku hoidma.Kaja Kallas alustas pressikonverentsi selgitusega, miks avalik sektor peab kokku hoidma hakkama. „Miks me seda teeme? Sest riigi kulud ületavad riigi tulusid. Kui avalik sektor pole nõus kokku hoidma, siis kannatab erasektor. Kui me ei leia kokkuhoiukohti, tuleb tõsta makse. Ma tõesti soovin, et ametkondades suhtutakse võimalikesse kokkuhoiukohtadesse tõsiselt, riigil on üks ühine rahakott ja selles on suur puudujääk.“Kallas tõi välja, et viimased neli aastat on riigieelarve puudujääki kasvatatud. „Küüniline on , et puudujäägi kasvatajad näitavad nüüd näpuga nende peale, kes peavad saama selle eelarve paremasse korda,“ märkis peaminister ja avaldas soovi, et avaliku sektori tippjuhid ei hakkaks avalikult välja pakkuma kokkuhoiukohti, mille eesmärk on kulutuste kokkutõmbamiste asemel neid naeruvääristada.Tanel Kiik tõi koroonakriisist rääkides välja, et Eesti liigub õiges suunas. „Kahe kuuga on nakatumise näitajad kuus korda langenud. Näeme juba stabiilsust ja langustrendi ka teistes Balti riikides.“ Langustrend on ka haiglaravi numbrites.Minister rõhutas, et mai- ja juunikuu jooksul saavad kõik, kes soovivad, end vähemalt ühe vaktsiinidoosiga Covid-19 vastu vaktsineerida.Kallas andis teada, et vaktsineeritutele pikendati karantiinist vabastust poolelt aastalt ühele aastale. Samuti pikeneb ka eneseisolatsiooni vabastus ühele aastale. Koroona läbipõdenutele jääb kehtima pooleaastane periood. Kiige sõnul püsivad antikehad inimese organismis tõenäoliselt üle aasta „Pole võimatu, et antikehad püsivad kauem, kuid selle kohta kindlad uuringud veel puuduvad.“Maris Lauri tuletas meelde, et 31. maiks tuleb esitada huvide deklaratsioonid. „Esitama peavad poliitnõunikud ja asekantslerid ja veel mitmed teised. Ma tahaks rõhutada, et deklaratsioonid tuleb esitada KOV liikmetel, valla ja linnavalitsuse juhtide.  Varasemate aastate kogemus näitab, et omavalitsuste tasemetel on huvide deklareerimine kehv olnud.“"
ohtuleht,  20. mai 2021 11:11,Loomad,https://loodus.ohtuleht.ee/1034411/foto-laste-kaamera-tuvastas-saakalid-tallinnas,FOTO | Laste kaamera tuvastas šaakalid Tallinnas (6),"Tallinna Vaba Waldorfkooli 4. klassi rajakaamera peale jäänud loomad Vabaõhumuuseumis osutusid šaakaliteks, kes pealinna elama on asunud. Õunu nätsutavad šaakalid käisid mitmel päeval järjest kaamera ees ning märgistasid territooriumi.„Me lastega vaatasime, et huvitav, miks kaks rebast nii hilja kevadel koos on ja muudkui kahekesi ringi liiguvad,“ kommenteerib laste juhendaja ja koolilaste rajakaamerate liikumise eestvedaja Helen Arusoo. Üllatus oli suur, kui esialgu rajakaamera videol suuri rebaseid meenutavad loomad hiljem suure ekraani pealt vaadates osutusid hoopis šaakaliteks. „Oli oodatav, et Tallinna lääneküljele mingi šaakalipaar tasapisi tekib,“ kommeteerib esimest kindlat tõendit šaakalite olemasolust Tallinnas ulukispetsialist Peep Männil.“Vaadates šaakali leviku arengusuundi ja arvestades sellega, et kogu siinne rannikuala on hundivaba piirkond, annab see loomale soodsad võimalused, kuna inimasustus on lähedal ja sööki on kõikjal. Šaakal on kõigesööja.“Koolilaste rajakaamera abil on tuvastatud nüüdseks lausa kaks uut šaakali levikupaika Eestis.Nädal tagasi tõendas loodusfotograaf Martin Piispea juhendatud Vihasoo algkooli rajakaamera šaakali olemasolu Lahemaa Rahvuspargis, sel nädalal tulid tõendid Talllinna Vaba Waldorfkool Vabaõhumuuseumis šaakalite kohta.Lisaks šaakalitele elavad Vabaõhumuuseumi territooriumil ka metskitsed, rebased, kährikud, mägrad ja metsnugised, aga ka koduloomad nagu hobused, lambad ja kodukitsed, keda külastajatele tutvustatakse talukultuuri miljöö osana.Kas Vabaõhumuuseumi lambad on ohustatud? „Reeglina šaakalid koduloomadele suurt ohtu ei kujuta. Aga kui šaakalil peaks tulema pojad, võib esineda tallede vargusi. Siis peaks olema ettevaatlikum,“ kommenteerib Männil. Vabaõhumuuseumit on olukorrast teavitatud.Šaakal ehk harilik šaakal (Canis aureus) tunneb end tegelikult koduselt Aafrikas, Edela-Aasias ja Euroopa lõunapoolsetes paikades, ent on viimase kuuekümne aastaga aina põhja ja lääne poole kolinud. Ka Eestisse on šaakal ise tulnud, esimene tõestus pärineb aastast 2013 Matsalust, kust alates on loomad levinud piki rannikut ja Peipsi äärde. Inimesele ta mingit ohtu ei kujuta, aga ilma inimeseta see lõunamaist päritolu loom siin hakkama ei saaks. Šaakal sõltub meie toidujäätmetest ja inimesega seotud tegevustest ja maastikest. Koolilaste rajakaamerate liikumist veab MTÜ Aasta loom koostöös Looduskalendri, Eesti Terioloogia Seltsi ja Eesti Jahimeeste Seltsiga."
ohtuleht,  20. mai 2021 11:00,Eesti uudised,https://www.ohtuleht.ee/1033974/musta-kasti-musteerium-kui-vara-ja-kuhu-tuleb-oma-laps-elama-sebida-et-paaseda-tallinna-eliitkooli,"MUSTA KASTI MÜSTEERIUM: kui vara ja kuhu tuleb oma laps elama sebida, et pääseda Tallinna eliitkooli? ","Enam kui pooled vanemad pingutavad, et Tallinnas kooliteed alustav laps saaks konkreetsetesse kesklinnakoolidesse.Kuidas suured omavalitsused seovad lapsi ja koole, on kohati nagu must kast. Koolide ja 6-7aastaste laste nimed susatakse kasti… ja välja vupsavad nimekirjad, kes kuhu kooli saab. Õhtuleht proovis teada saada, mis neis mustades kastides tegelikult toimub ja kuidas on neid võimalik üle kavaldada. Kõige suuremad tänusõnad koolivaliku mustades kastides selguse saamise eest lähevad nendele lastevanematele, kes on ette võtnud kohtutee. Kohtulahenditest, aga mitte linnavalitsuse kinnitatud korrast, kodulehelt või haridusameti töötajatelt, saab üksikasjaliku ja mõistetava kirjelduse, kuidas Tallinnas jagatakse elukohajärgseid koole."
ohtuleht,  20. mai 2021 10:58,Eesti uudised,https://www.ohtuleht.ee/1034409/eesti-sai-euroopa-liidult-koroonakriisi-uletamiseks-ule-170-miljoni-euro,Eesti sai Euroopa Liidult koroonakriisi ületamiseks üle 170 miljoni euro (14),"Euroopa Komisjon kiitis heaks Eestile 173,25 miljoni euro suuruse toetuse kriisirahastust REACT-EU. Eesti kasutab raha peaasjalikult koroonaviirusega võitlemiseks ja kriisi majanduslike tagajärgede leevendamiseks.„Saame anda pikalt oodatud kriisiabi tervishoiule – Hiiumaa, Järvamaa, Põhja Eesti Regionaalhaiglale, vaktsiinide hankimiseks ja testimise korralduseks. 17,5 miljonit eurot saab tuge turismisektor. Pärast Euroopa Komisjoni otsust on võimalik ministeeriumitel nüüd kibekiiresti teha kõik vajalikud ettevalmistused toetuste väljamaksmiseks,“ ütles rahandusminister Keit Pentus-Rosimannus. „Eesmärk on, et raha jõuaks reaalselt kasutusse kuu aja jooksul.“Kõige suurem osa kriisivahenditest, pea 72 miljonit eurot, läheb majanduse elavdamiseks, sealjuures saab 17,7 miljonit eurot toetust turismisektor. Tuge saab ka Eesti ettevõtete rahvusvaheline konkurentsivõime, uute toodete, teenuste ja tehnoloogiate välja töötamine ning ärimudeli muutused COVID-19 kriisist väljumiseks.COVID-19 tõrjumiseks ja valmisoleku tagamiseks suunab Eesti 64 miljonit – sealhulgas läheb üle 25 miljoni vaktsiinide soetamiseks ja vaktsineerimise korraldamiseks. REACT-EU vahenditest rahastatakse ka testimist, seireuuringute läbiviimist, üldhooldekodude kohandamist COVID-laadsete nakkuste leviku tõkestamiseks ning haiglate toimepidevuse ja kriisideks valmisoleku tõstmist.Kokku üle 24,6 miljoni euro läheb ka tervishoiusektori tugevdamiseks. Muuhulgas renoveeritakse Euroopa Liidu vahendite abil haiglaid, näiteks Põhja-Eesti Regionaalhaigla B-korpust ja verekeskust, Tartu Ülikooli Kliinikumi A-korpust ning Järvamaa Haigla ja Hiiumaa Haigla erakorralise meditsiini osakondi.Üheksa miljonit suunab Eesti tööturuteenustesse. Soodustatakse inimestele tööle jäämist ja tööturul püsimist. Töötutele ja riskirühmadele pakutakse koolitusi, ümberõpet ja muid teenuseid. Lisaks koolitatakse sotsiaalteenuseid pakkuvaid asutusi nagu hooldekodud ja päevakeskused COVID-iga toimetulekul, tervishoiutöötajate järelkasvu tagamiseks toetatakse praktika läbiviimist ning pakutakse kriisinõustamist ja ohvriabi.Rakenduskavale lisaks valmistab Eesti ette ka kava peamiselt toiduabi sisaldava enim puudust kannatavate inimeste abifondi FEAD kasutamiseks. Valitsus on teinud ettepaneku REACT-EU vahenditest toiduabile eraldada 4,5 miljonit eurot.Eesti esitas REACT-EU vahendite kasutamiseks vajaliku perioodi 2014-2020 ühtekuuluvuspoliitika vahendite rakenduskava muudatuse ametlikult 30. aprillil, Euroopa Komisjon kinnitas selle 12. mail. Toetuse kasutuselevõtuks peavad ministrid kinnitama toetuse andmise tingimuse õigusaktid oma valdkonnas. Osaliselt, näiteks vaktsineerimise rahastamiseks on toetusraha juba kasutusele võetud."
ohtuleht,  20. mai 2021 09:09,Krimi,https://www.ohtuleht.ee/1034403/video-kohus-moistis-lihula-tulistajale-mikk-tarrastele-pika-vanglakaristuse,VIDEO  | Kohus mõistis Lihula tulistajale Mikk Tarrastele pika vanglakaristuse (58),"Pärnu maakohus langetas neljapäeva hommikul kell 10 otsuse läinud suvel Lihulas kaks inimest surnuks tulistanud Mikk Tarraste kohta. Aprillis toimunud istungil küsis prokurör Tarrastele eluaegset vanglakaristust, kuid seda siiski ei määratud.Kohus mõistis Tarrastele 20 aastat vangistust. Lisakaristusena võeti Tarrastelt ära relvakandmise ja laskemoona omamise õigus viieks aastaks. Samuti tuleb tal tasuda kõik tsiviilhagid, kogusummas üle 344 000 euro. Prokurör Gardi Anderson kavatseb otsuse edasi kaevata, et nõuda Tarrastele eluaegset vangistust."
ohtuleht,  20. mai 2021 06:45,Krimi,https://www.ohtuleht.ee/1034402/kohus-langetab-vagivallas-suudistatava-marti-kuusiku-asjas-otsuse,Kohus langetab vägivallas süüdistatava Marti Kuusiku asjas otsuse (52),"Läinud aastal kirjutas Virumaa Teataja, et Marti Kuusiku kohtuprotsessis on koos eelistungiga peetud kümme istungit. Viru maakohtu pressiesindaja sõnul on uuritud kõiki isikulisi tõendeid, üle on kuulatud kannatanu, Marti Kuusik, prokuröri tunnistajad ja kaitsja tunnistajad. Viru ringkonnaprokuratuur süüdistab Kuusikut perevägivallas, täpsemalt öeldes kehalise väärkohtlemise paragrahvi alusel. Kuusik end kohtus süüdi ei tunnistanud. Samuti on vägivalda eitanud protsessis kannatanuks tunnistatud Kuusiku endine elukaaslane Karin Kuusik."
ohtuleht,  20. mai 2021 06:44,Eesti uudised,https://www.ohtuleht.ee/1034401/relvad-tiiki-kriminaalkorras-karistada-saanud-vallavolinik-sai-kohalt-lahti,Relvad tiiki: kriminaalkorras karistada saanud vallavolinik sai kohalt lahti ,"Ene Kiirkivi süüdistatakse selles, et omamata relvaluba, hoidis ta eeluurimise käigus tuvastamata ajast oma elukohas ebaseaduslikult vintpüssist Mosin käsitöönduslikult valmistatud laskekõlblikku kärbikut ja laskekõlblikku 16-kaliibrilist üheraudset sileraudset lahtimurtavat püssi IŽ-K. Naine hoidis neid relvi oma elukohas kuni mullu 23. märtsini, kui relvad ühel kinnistul asuvasse tiiki visati. Viru maakohtu otsusega mõisteti Kiirkivile kuuekuuline vangistus tingimisi. Kohtuotsus tehti aasta alguses ja see on jõustunud.  Kadrina vallavolikogu liikme Ene Kiirkivi volitused lõpetati enne tähtaega, kuna ilmnes, et ta oli saanud tänavu jaanuaris kriminaalkorras karistada. Vallasekretäri ja valimiskomisjoni esimeheni ei jõudnud teave mitte ametlikest allikatest, vaid hoopis külajuttude ja televisiooni krimikroonika kaudu – kusjuures selgus, et ametlik regulatsioon sellise info liigutamiseks puudub, on kirjutanud Virumaa Teataja."
ohtuleht,  20. mai 2021 06:40,Eesti uudised,https://www.ohtuleht.ee/1034400/ei-saanud-tartu-vanglast-vabadusse-ringkonnakohus-jattis-sojakurjategija-karistust-kandma,Ei saanud Tartu vanglast vabadusse: ringkonnakohus jättis sõjakurjategija karistust kandma (2),"Milan Martić toodi Eestisse karistust kandma aastal 2009, kaks aastat hiljem toodi siia Dragomir Milošević. Endise Jugoslaavia rahvusvahelise kriminaaltribunali otsusega süüdimõistetud Martić oli tunnustamata Serbia Krajina vabariigi viimane president.Kriminaaltribunal mõistis Martići süüdi ja 35 aastaks vangi rahvusvahelise sõjaõiguse normide ja tavade rikkumises ning inimsusevastastes kuritegudes, sealhulgas rünnakutes tsiviilisikute vastu, inimeste julmas ja ebainimlikus kohtlemises, mõrvades, asulate, religiooni- ja haridusasutuste hävitamises, riigivara ja eraomandi rikkumises, tagakiusamises poliitilistel, rassilistel ja usulistel põhjustel ning küüditamises. Tartu maakohus arutas Martići ennetähtaegset vabastamist tänavu veebruaris ja jättis taotluse rahuldamata. Martiči kaitsja esitas maakohtu otsusele määruskaebuse. Aprilli lõpus jättis Tartu ringkonnakohus selle rahuldamata."
ohtuleht,  19. mai 2021 22:51,Eesti uudised,https://www.ohtuleht.ee/1034398/punaarmee-vabastas-eesti-martin-helme-narva-kurioosumist-mul-ei-ole-probleemi-valijatele-vorus-voi-kuressaares-ara-seletada-mis-meil-seal-toimub,"PUNAARMEE VABASTAS EESTI?! Martin Helme Narva kurioosumist: mul ei ole probleemi valijatele Võrus või Kuressaares ära seletada, mis meil seal toimub (97)","Martin HelmeNarva linnavolikogu EKRE fraktsiooniga liitus aprilli lõpul endine keskerakondlane Larissa Olenina, kes korraldab piirilinnas nõukogude võidupüha üritusi ja õpetab noortele „tegelikku ajalugu“, sealhulgas seda, et Punaarmee vabastas 1944. aastal Eesti. Martin Helme ütles kolmapäeval „Esimeses stuudios“ saatejuht Andres Kuusele, et Oleninat erakonda võtta ei plaanita, ehkki naine jagab EKREga mitmeid ühiseid väärtusi.Kuidas te oma konservatiivsele tuumvalijale selgitate Larissa Olenina liitumist fraktsiooniga? Kes ei tea, tegemist on inimesega, kes räägib, kuidas Punaarmee vabastas Eesti ja korraldab 9. mai meeleavaldusi. Kas konservatiivne valija peaks olema mures, et mingisugune nihe on toimunud?Ei pea olema mures. Olenina liitumine meie fraktsiooniga... Meie fraktsioon Narvas on ju kurioosum. Meie eelmistel valimistel Narvas ei osalenud ja Narvas on erinevad valimisliidud olnud ja Keskerakonna erinevad liikmed on laiali jooksnud. Narva volikogus on üks meie liige, kes siis tekitas meienimelise fraktsiooni ja sinna on liitunud ka mõned teised inimesed...See on erakordselt nauditav selgitus. Aga kuidas on lood väärtustega?Väärtustega on niimoodi lood, et Olenina ütleb, et temale meeldib konservatiivne perepoliitika, temale meeldib konservatiivne immigratsioonipoliitika ja temale meeldib meie seisukoht energiatööstuse osas.Keelt ei räägi ja Punaarmee vabastas Eesti?Aga meie teda erakonda ei plaani võtta ja meie nimekirjas ta järgmisetel valimistel ei plaani kandideerida. Meie plaan Narvas on täiesti lihtne – noored, eestimeelsed inimesed, kes räägivad muide eesti keelt. Ja tulevad puhtalt lehelt, mitte ei võta kaasa mingisugust aastakümnete pikkust taaka, ülejooksmisi, reetmisi, varastamisi, mitte midagi sellist. See on meie plaan igal pool Eestis. Need virvarrid, mis meil käivad viis kuud enne valimisi... Mul ei ole probleemi meie liikmetele või meie valijatele ära seletamisega Võrus või Kuressaares, et mis meil toimub seal."
ohtuleht,  19. mai 2021 21:59,Maailm,https://www.ohtuleht.ee/1034392/rahva-meelitamiseks-malawi-poletas-tuhanded-aegunud-vaktsiinidoosid,RAHVA MEELITAMISEKS: Malawi põletas tuhanded aegunud vaktsiinidoosid  (1),"Malawi terviseminister Khumbize Chiponda (pildil) ja teised riigi meditsiiniametnikud hävitasid kaamerate ees enam kui 19 000 aegunud AstraZeneca vaktsiinidoosi, lootuses, et see vaatepilt julgustab rahvast end agaramalt vaktsineerima.Malawi sai 102 000 AstraZeneca doosi Aafrika Liidult ning tõele au andes kasutas enamiku neist ka õigel ajal ära. Ent paraku kulges kaitsepookimine rahva umbusu tõttu vaevaliselt ning nii jäidki tuhanded doosid üle. Kui aga levima hakkasid hirmujutud, et nende peal kasutatakse aegunud vaktsiini, ei julgenud paljud soovijadki enam kliinikutesse kaitsesüsti saama minna.Kuigi tervishoiuekspertidel oli kahju, et nii läks, kommenteerisid nad BBC-le, et kui vanade vaktsiinide avalik hävitamine aitab leevendada elanike hirmu, peletada kuulujutte, tuua rohkem inimesi vaktsineerima ning rahustada, et kasutusel on ikka ainult nõuetekohased vaktsiinid, oli see seda väärt."
ohtuleht,  19. mai 2021 21:40,Eesti uudised,https://www.ohtuleht.ee/1034394/esimestel-pensioniikka-joudnutel-on-teise-samba-raha-kaes,Esimestel pensioniikka jõudnutel on teise samba raha käes (17),"Jaanuarist alates on esitanud ühekordse väljamakse avalduse hetkeseisuga kokku 26 041 inimest, kelle keskmine vanus on 63 eluaastat. Valdav enamik avalduse esitanutest on naised (16 559). Rahandusministeeriumi selgitusest nähtub, et enesele ootamatult kande saanud lehelugeja on tõesti asjast ise pisut ekslikult aru saanud, sest neile, kes avalduse esitamise ajal olid juba teise samba pensionieas (riiklik pensioniiga miinus viis aastat) ehk 60aastased ja valisid ühekordse väljamakse ega võtnud avaldust selle esitamise kuu viimaseks kuupäevaks tagasi, makstaksegi kogu raha juba järgmisel kuul välja. Summalt läheb maha 10% tulumaksu. Iga aasta jaanuaris, mais või septembris makstakse raha välja neile, kes teisest sambast lahkuvad. Nemad peavad kogunenud summalt maksma riigile 20% tulumaksu. „Avalduse esitamisel on oluliseks teguriks inimese vanus. Teise samba pensioniikka jõudnud inimesed saavad esitada üht tüüpi avalduse, näiteks ühekordse väljamakse või fondipensioni avalduse ja need, kes on nooremad, kuid soovivad sambast lahkuda, esitavad teist tüüpi avalduse ehk raha väljavõtmise avalduse,“ selgitab rahandusministeeriumi kommunikatsiooniosakonna spetsialist Siiri Suutre. Teisest sambast lahkujatele kehtivad avalduse tühistamisel teised tähtajad kui pensioniealistele. Näiteks: need, kes saaksid raha kätte septembris, saavad tühistamisavalduse esitada hiljemalt juuli lõpus; kes jaanuaris, saavad avalduse tühistada hiljemalt novembri lõpuni.  Hetkeseisuga on teisest sambast lahkumise avalduse esitanud kokku 156 188 inimest. Lahkuda otsustanud inimestel on kogutud keskmiselt 8468 eurot. Kui kogutud summa jääb alla 2000 euro, siis seda pigem välja ei võeta. "
ohtuleht,  19. mai 2021 21:20,Eesti uudised,https://www.ohtuleht.ee/1034395/surm-vanglamuuride-taga-ligi-viiendik-vangidest-on-moelnud-enesetapule,"
SURM VANGLAMÜÜRIDE TAGA: ligi viiendik vangidest on mõelnud enesetapule  ","„Kella kümne paiku õhtul otsustasin oma jalal veeni läbi lõigata. Kui ametnikud kell 1.12 kambrisse sisenesid, oli jalalaba juba üleni kausis veres. Verd oli nii 2,5 liitrit. Olin mitmel korral teadvuse kaotanud, kukkunud ja virgunud,” rääkis Õhtulehele Tartu vanglas eluaegset vangistust kandev kolme inimese tapja Margus Luuk, kes üritas mullu juulis endalt seal elu võtta.Vangla kvalifitseeris Luugi teo tähelepanu otsimiseks, leides, et ta on valmis oma tahtmise saamiseks kõike tegema, sealhulgas enda elu ohtu seadma."
ohtuleht,  19. mai 2021 21:00,Eesti uudised,https://www.ohtuleht.ee/1034390/tanavused-lopuaktused-peetakse-suuresti-vabas-ohus,Tänavused lõpuaktused peetakse suuresti vabas õhus (1),"Haridusministeerium ei ole lõpuaktuste korraldamiseks mingeid käsulaudu välja andnud. Selle kommunikatsiooniosakonna juhataja Tarmu Kurm tsiteerib juba mõnda aega koolidele jagatud juhiseid: „Üritused tuleb korraldada piiratud osalejate arvuga, selliselt, et erinevad klassid või grupid ei puutuks omavahel kokku ning võimalusel välitingimustes. Samadest põhimõtetest tuleb lähtuda ka lõpuaktusi korraldades.“"
ohtuleht,  19. mai 2021 20:56,Maailm,https://www.ohtuleht.ee/1034386/apple-andis-hiinale-jarele,Apple andis Hiinale järele ,"Apple andis Pekingile kontrolli Hiina kasutajate isikuandmete üle. The New York Timesi andmeil nõustus ettevõte säilitama kasutajate andmed serverites, mida haldab aga omakorda Hiina riigifirma, ning loobus krüptimistehnoloogiast, sest hiinlased polnud sellega nõus.Samuti kadusid Apple'i Hiina veebipoest mitmed rakendused, sealhulgas paljud välismaised meediaväljaanded.Pea kõik Apple'i tooted on valmistatud Hiinas. Sealt tuleb ka umbes viiendik megakorporatsiooni tulust. Timesi ajakirjanikud nendivad, et täpselt nii, nagu firmajuht Tim Cook oskas kunagi Hiina Apple'i kasuks tööle panna, teeb hiinlaste valitsus nüüd temaga sama."
ohtuleht,  19. mai 2021 20:40,Eesti uudised,https://www.ohtuleht.ee/1034387/raierahu-ei-kehti-metsloomauhing-kogub-oovastavaid-jaadvustusi,"
Raierahu ei kehti: metsloomaühing kogub õõvastavaid jäädvustusi (10)","Teateid kevadise raierahu rikkumisest tuleb ühingule ridamisi„Pesitsusrahu ei ole vist mitte kellegi jaoks, see on lihtsalt sõnakõlks, seda päriselt ei eksisteeri. Meile tuleb palju pilte ja teateid tuleb ka palju, ikka lähevad masinad peale, ikka keegi toimetab, linnud-loomad karjuvad ümberringi,“ ütleb Eesti metsloomaühingu juhatuse liige Virge Võsujalg.Eesti metsloomaühing alustas raierahu rikkumise jäädvustuste kogumist ehk oodatud on pildid, kus on näha metsaraie pärast kannatada saanud loomad ja linnud. Võsujalg ütleb, et kogu aktsioon on mõeldud surveavaldusena otsustajatele ja avalikkusele."
ohtuleht,  19. mai 2021 20:34,Maailm,https://www.ohtuleht.ee/1034385/teeparandajad-avastasid-pangaroovlite-tunneli,Teeparandajad avastasid pangaröövlite tunneli ,"Saksa väikelinnas Spenges õnnestus teeparandajatel peatada plaanitud pangarööv. Politsei arvab, et kurjategijad olid näinud toestatud ja mitmemeetrise maa-aluse tunneliga juba tükk aega vaeva.Töölised kutsuti kohale uurima pangahoone parkla servas olevaid lahtisi tänavakive. Panga töötajad pidasid seda esialgu veekahjustuse süüks, kirjutab Berliner Zeitung. Paraku tuli aga kivide alt välja tunnel. Politseinikel polnud kahe meetri sügavusel oleva puust lattidega toestatud, meetrilaiuse ja seitsme-kaheksa meetri pikkuse käigu eesmärgis vähimatki kahtlust: kes iganes selle kaevas, tegi seda lootuseda Spenge kesklinnas asuvasse pangahoonesse pääseda. Kaevetööde alguspunkt oli parkla servas seisvas alajaamas, mille lukk näis olevat hiljuti välja vahetatud. Ilmselt teadsid kurjategijad, millal võrgufirma seda kontrollimas käib.Panga töötajate sõnul polnuks röövlite saak isegi plaani õnnestumise korral midagi erakordset, sest nad ei hoia seifis suuri sularahahunnikuid."
ohtuleht,  19. mai 2021 19:21,Eesti uudised,https://www.ohtuleht.ee/1034382/tallinna-lennujaam-kusib-riigilt-20-miljonit-eurot-lisaraha,Tallinna lennujaam küsib riigilt 20 miljonit eurot lisaraha (3),"Tallinna LennujaamTallinna lennujaam küsib riigilt investeeringuteks 20 miljonit eurot lisaraha, et laiendada kaubalendude ja lennukite hoolduse jaoks lennuliiklusala.Tallinna lennujaam on paari viimase aasta lennunduse madalseisu tõttu teeninud 30 miljonit eurot vähem kasumit, kirjutab ERR. See raha oli kavas investeerida lennujaama lõunaala arenduseks, kus tööd on juba alanud. Omaniku esindajana tegigi majandusministeerium valitusele ettepaneku suurendada Tallinna Lennujaama aktsiakapitali 20 miljoni euro võrra, et rahastada investeeringuid ja tõsta lennujaama laenuvõimekust.Tallinna lennujaama juhatuse esimees Riivo Tuvike selgitas ERR-ile, et investeeringu kogusuurus on 37 miljonit eurot. „Miinimum 17 miljonit me tahaksime laenu võtta, küllap see number tegelikult on suurem, aga osaliselt finantseerime seda laenuga, osaliselt omakapitalist,“ sõnas ta."
ohtuleht,  19. mai 2021 19:16,Eesti uudised,https://www.ohtuleht.ee/1034380/brigaadikindral-palm-kaitsevagi-on-nous-leppima-amatoorliku-orkestriga,Brigaadikindral Palm: kaitsevägi on nõus leppima amatöörliku orkestriga (35),"Kaitseväe peastaabi ülem brigaadikindral Veiko-Vello Palm.Kaitseväe peastaabi ülem brigaadikindral Veiko-Vello Palmi sõnul on kaitsevägi valmis leppima amatöörlikuma orkestriga, kui selle arvelt saab riigi sõjalist valmisolekut suurendada.Kaitseväe peastaabi ülem brigaadikindral Veiko-Vello Palm kinnitas Klassikaraadio saates „Delta“, et kaitseväe poolt on otsus lõplik. Ta leiab, et riigikaitse peab ka kärbete ajal arenema ja vajadusel saadakse hakkama harrastus-orkestritega, kirjutab ERR. Kaitseväe orkestri kauaaegne peadirigent kolonelleitnant Peeter Saan on veendunud, et nii-öelda sisse ostetud orkester ei ole võrdväärne professionaalse ja spetsiaalselt kaitseväe jaoks väljakoolitatud orkestriga. Palm tõdes, et kindlat plaani kaitseväel edaspidiseks veel ei ole, kuid kaitsevägi on nõus latti langetama ja leppima amatöörlikuma orkestriga. "
ohtuleht,  19. mai 2021 19:08,Eesti uudised,https://www.ohtuleht.ee/1034379/karusloomafarmide-keelustamise-eelnou-labis-riigikogus-teise-lugemise-alender-aeg-on-nende-kaotamiseks-on-kaes,Karusloomafarmide keelustamise eelnõu läbis riigikogus teise lugemise. Alender: aeg on nende kaotamiseks on käes (2),"Karusloomafarmide keelustamise eelnõu läbis teisipäeval riigikogus teise lugemise ning on seaduseks muutumisele lähemal kui kunagi varem. Eelnõu näeb ette karusloomafarmide keelustamist aastaks 2026. Loomakaitseorganisatsioon Nähtamatud Loomad on karusloomafarmide keelustamise nimel töötanud juba mitmeid aastaid. Organisatsioon esitas möödunud aastal riigikogule petitsiooni 6161 digiallkirjaga, mis suunas hetkel arutluses oleva eelnõu menetluseni.  „Eesti liigub jõudsalt heas suunas loomade heaolu valdkonnas ja karusloomafarmide keelustamine oleks võit kogu Eestile. Sellega näitaksime ennast parimast ja tugevaimast küljest, sest astuksime välja nõrgemate kaitseks. Rõõm on näha selle mõtteviisi üha kasvavat levikut Eestis, nii riigikogu liikmete kui teiste sihtrühmade seas,“ kommenteerib Nähtamatute Loomade president Kristina Mering, kes on karusloomade heaolu eest seisnud juba 15 aastat. Karusloomafarmide keelustamise eelnõu liigub nüüd edasi kolmandale lugemisele. Lõpphääletus leiab riigikogu suures saalis aset 2. juunil. Karusloomafarmid on keelustatud Suurbritannias, Prantsusmaal, Norras, Hollandis, Austrias, Horvaatias, Sloveenias, Makedoonias, Serbias, Bosnia ja Hertsegoviinas, Slovakkias, Luksemburgis, Belgias, Tšehhis. Taanis ja Rootsis on keelustatud rebasefarmid.Riigikogu keskkonnakomisjoni esimehe Yoko Alenderi sõnul on aeg karusloomafarmide keelustamiseks küps. „Karusloomade kasvatamise keelustamist on riigikogu keskkonnakomisjonis arutatud aastaid ning riigikogu suures saalis on sellesisuline eelnõu juba kolmandat korda. Varasematega võrreldes on praegune katse aga märksa edukam, sest kui eelmisel kahel korral lükati karusloomade kasvatust keelav eelnõu tagasi, siis täna läbis see teise lugemise. Kolmandale lugemisele jõuab see eelnõu praeguse plaani kohaselt juuni algul ja loodetavasti saab siis ka lõpliku heakskiidu,“ ütleb Alender.Alenderi sõnul ei pea üha rohkem inimesi õigeks seda, et loomi peetakse karmides tingimustes ja hukatakse üksnes karusnaha saamise eesmärgil. Ta viitab Kantar Emori poolt märtsis läbiviidud küsitlusele, mille tulemuste kohaselt arvab 75 protsenti Eesti elanikest, et karusloomakasvatus ei peaks olema lubatud.Samuti toob Alender välja, et tööstusharuna on karusloomakasvatus Eestis oma tegevust sisuliselt lõpetamas. „See tähendab, et keelustamisel ei ole enam erilist negatiivset mõju näiteks töökohtade kao näol, kuna neid on hetkel vaid kümnekonna ringis ning enamike sektoris töötavate inimeste jaoks ei ole see enam põhisissetulekuallikas,“ sõnab Alender.Ühtlasi lisab ta, et veel väheste selles valdkonnas tegutsevate ettevõtjate jaoks lepiti kokku viie aasta pikkune üleminekuaeg, et ettevõtjad saaksid karusloomafarmid sulgeda ja oma tegevuse sujuvalt ümber kujundada."
ohtuleht,  19. mai 2021 19:07,Eesti uudised,https://www.ohtuleht.ee/1034378/nuudisaegne-meditsiin-veritsev-patsient-kupatati-vastu-ood-haiglast-minema,Nüüdisaegne meditsiin: veritsev patsient kupatati vastu ööd haiglast minema (5),"„Käisin teisipäeval Võru haiglast poega ära toomas, sest armee saatis ta sinna mandlioperatsioonile. Operatsioon toimus päeval, aga õhtul tahtsid nad temast hoolimata operatsiooni üsna rängast kulust ja vereköhimisest lahti saada. Raviarst seletas, et tavaliselt jäetakse sellised järgmise päevani, aga neil ei ole seal öövalvet!“ kurjustab tartlane Egert Võrus asuva Lõuna-Eesti haiglaga.Egerti sõnul seisis pojal ees juba ammu plaanis olnud mandlioperatsioon, kuid paraku lükkus see koroonapandeemia esimese laine ajal edasi. Kaitsevägi lubas noormehe lõikuse ajaks ja sellest taastumiseks teenistusest vabaks. Ta sai loa kodus kosuda. Ehkki operatsioon kulges raskelt ja venis pikale, kutsuti Egert pojale Võrru autoga järele. „Meil on loomulikult arstid öövalves, kirurg, anestesioloog, sisearst, naistearst, kuid päevakirurgia osakonnas öövalvet kindlasti ei ole,“ ütleb Lõuna-Eesti haigla juht Arvi Vask. „Tänapäeval tehakse enamik operatsioone ja väga palju erinevaid lõikusi päevakirurgias. See on ka meie haiglas päris suur maht, kasvõi näiteks ortopeedilised operatsioonid.“"
ohtuleht,  19. mai 2021 18:56,Eesti uudised,https://www.ohtuleht.ee/1034375/paasteamet-kortermajades-on-kohustuslik-uksed-numbritega-tahistada,Päästeamet: kortermajades on kohustuslik uksed numbritega tähistada (2),"Alates käesoleva aasta märtsist on kohustus kõikides kortermajades märgistada teekond välisuksest korteriteni sh välisuks, korrused, vahe- ja korteriuksed, meenutab päästeamet.Tänavu 1. märtsil jõustus siseministri määruse nr 17 „Ehitisele esitatavad tuleohutusnõuded“ muudatus, mille kohaselt tuleb numereerida kortermajade uksed ja korrused ning ka büroohoonete korrused. Kortermajade puhul tähendab see, et trepikoja välis- ja vaheuksed peavad olema tähistatud vastavate numbrivahemikega ning korteriuksed vastava numbriga.  Kusjuures enam kui kolmekordsete kortermajade puhul tähistatakse vastava numbriga ka korrused. Määruse muudatus omab tagasiulatuvat jõudu ehk kohustus laieneb nii olemasolevatele kui ka alles ehitatavatele hoonetele. Tähistuse stiili ettekirjutatud ei ole, kuid numbrid peavad olema hõlpsalt nähtavad, leitavad ja selged.Korruste ja uste tähistamine on vajalik päästetöö efektiivseks tegemiseks, kus on suure tähtsusega aegkriitiline tegutsemine. „Oluline on leida võimalikult kiirelt päästesündmuse asukoht, et päästa inimeste elu, tervist ja vara,“ ütleb päästetöö osakonna valmisoleku talituse juhataja Leho Lemsalu. „Võimalikult lühikese aja jooksul abivajajani jõudmine aitab oluliselt vähendada tulekahjudes hukkunute ja vigastatute arvu.“Kõige enam probleeme esineb vanemate ehitistega magalates, kus on numeratsioon alaliselt puudu või renoveerimise käigus eemaldatud. Mõnel juhul on korterinumbrid muudetud ebaloomulikuks ning projektile mittevastavaks. „Raskekaalulises varustuses päästjal võib aga mööda treppe joostes korruste lugemine sassi minna,“ märgib Lemsalu. Kõik see kulutab väärtuslikke sekundeid või isegi minuteid, mis võivad olla elutähtsad. „Korralik nummerdamine on kortermajas kahtlemata vajalik ja eelkõige elanike endi huvides,“ märgib Eesti Korteriühistute Liidu juhatuse liige Urmas Mardi.  „Nii leiavad soovitava trepikoja, korruse ja korteri kiirelt üles nii kiirabi- kui ka päästetöötajad, aga ka külalised. Korterite nummerdamisel võiks korteriühistus kokku leppida ühtse stiili – see jätab kortermajast tervikliku ja kauni mulje,“ lisab Mardi.Päästeamet kutsub üles kortermajade elanikke, korteriühistuid ja koostööpartnereid oma või külastatava maja numeratsiooni korrektsust üle vaatama ja võimalikele puudustele tähelepanu pöörama."
ohtuleht,  19. mai 2021 18:31,Poliitika,https://www.ohtuleht.ee/1034304/ekre-kavatseb-kaja-kallase-valitsust-umbusaldada-ta-ei-sobi-peaministriks,EKRE kavatseb Kaja Kallase valitsust umbusaldada: ta ei sobi peaministriks! (163),"Henn PõlluaasEKRE aseesimees Henn Põlluaas teatas teisipäeval ühismeedias, et erakond alustas läbirääkimisi Isamaaga valitsuskoalitsiooni ja peaministri umbusaldamiseks. Kolmapäeval saatis EKRE välja ka avalduse, milles väidetakse, et praegune valitsus teeb riigile teadlikult kahju.„Olukord on Reformi- ja Keskerakonna valitsuse arusaamatu ja vastutustundetu käitumise tõttu muutunud äärmiselt teravaks. Kahtluse alla on pandud isegi Eesti kaitsevõime areng ja jätkusuutlikkus. Tänases pingelises rahvusvahelises situatsioonis tähendab see laiemas plaanis terve Balti ruumi ja Läänemere regiooni julgeolekuolukorra teadlikku halvendamist ning kujutab endast ohtu meie riikliku iseseisvuse jätkumisele,“ kirjutab Põlluaas.„Lisaks kaitse-eelarve kärpimisele, mis välistab hädavajalike võimelünkade likvideerimise ja tõi esimese asjana kaasa enam kui saja aastase traditsiooniga Kaitseväe orkestri ja kaplanaadi likvideerimise, löövad valitsuse kärpeplaanid valusalt meie peresid, lapsi ja haridust, tõmbavad risti peale teedehoiu- ja -ehituskavadele ning paljule teistele varasemalt plaanitud meetmetele, mille eesmärk oli elavdada majandust, toetada meie inimesi ja tagada sujuv väljatulek koroonast tingitud majanduskriisist. Mitte ühtegi Eesti riiklikke ja rahvuslikke huve kahjustavat sammu pole valitsuse poolt suudetud adekvaatselt seletada. Selle asemel näeme igal tasandil ja igas küsimuses vaid valetamist ja vassimist,“ põhjendab ta.Põlluaas märgib, et EKRE on alustanud konsultatsioone Isamaaga, et peaminister Kaja Kallast ja tema valitsust umbusaldada. „Põhjusi selleks on palju. Hoopiski rohkem kui siinkohal on lühidalt võimalik kokku lugeda. Kaja Kallas ja tema valitsus on läbi kukkunud. Eesti ei vääri sellist valitsust! Riigiga ei mängita!“ ütleb ta.„Praegu võimul olev valitsus tekitab Eesti riigile teadlikult kahju, mistõttu on Kaja Kallas valitsusjuhina kaotanud meie silmis usalduse. Kaja Kallase eestvedamisel on Reformierakonna ja Keskerakonna valitsus mänginud mõne kuuga maha eelmise valitsuse loodud tingimused majanduse arenguks ja Eesti kaitsevõime tõstmiseks. Valitsus on teinud terve rea ebakompetentseid majanduspoliitilisi otsuseid, mis kahjustavad oluliselt Eesti ettevõtteid, maapiirkondade arengut ja riigi julgeolekut – kokkuvõttes, kõigi Eesti inimeste heaolu nii lühikeses kui ka pikas perspektiivis,“ leiab EKRE fraktsioon.EKRE heidab peaministrile ette, et olukorras, kus enamik Euroopa riike on otsustanud koroonast räsitud majandust stimuleerida, ajab Kaja Kallase valitsus vastupidist poliitikat, pidurdades majandust riigieelarve kärpimise ja maksude tõstmise kaudu. Kärpepoliitika tulemusel tõstetakse taas elektri-, gaasi- ja diisliaktsiisi, millega kaasneb üldine hinnatõus ning luuakse tingimused piirikaubanduse taastekkeks ja riigieelarve laekumiste vähenemiseks.Veel heidab EKRE võimulolevale valitsusele ja selle peaministrile ette neljarealiste maanteede ehituse tulevikku lükkamise, mis omakorda kiirendab ääremaastumist, võtab ära võimaluse majanduskasvuks ja toob kaasa rohkem liiklusõnnetusi.EKRE tuletab meelde valitsuse kärbet huvihariduses, mis teeb karuteene 146 000 lapsele ja nende vanematele, seda huvihariduse võimaluste vähendamise tõttu pea poole võrra, kusjuures eriti suurt kahju kannavad Tallinnast kaugemal asuvate omavalitsuste elanikud.Valusa löögi annab valitsuse poliitika ka nende 140 000 inimese rahakoti pihta, kes jäävad ilma kodulaenu intresside tulumaksuvabastusest. „Kaja Kallase valitsuse kärpepoliitika paneb seisma Eesti kaitsevõime arengu. Praeguses pingelises rahvusvahelises situatsioonis tähendavad kaitsekärped kogu Läänemere regiooni julgeolekuolukorra teadlikku halvendamist,“ seisab umbusaldusavalduses.EKRE toob välja ka kurikuulsa nakkushaiguste tõrje ja ennetamise eelnõu (NETS) ning meediateenuste seaduse muutmise eelnõu. „Lisaks on peaministri erakonnast tulnud signaale, et töös on nn vaenukõne eelnõu, mis seadustaks Eestis valitsusele ebasobivate poliitiliste jõudude tagakiusamise.“Riigikogu Eesti Konservatiivse Rahvaerakonna fraktsiooni teatel on Kaja Kallas näidanud end ebakompetentse juhina ka koroonakriisi lahendamisel. „Endiselt ei ole suudetud korraldada rahuldavalt elanike vaktsineerimist, samuti ei ole Kallas suutnud lahendada kümneid tuhandeid inimesi puudutavat pendelrände probleemi Eesti ja Soome vahel. Kaja Kallase tegevus kahjustab Eesti riigi ja rahva huve. Ta ei sobi Eesti Vabariigi peaministriks.“"
ohtuleht,  19. mai 2021 17:40,Eesti uudised,https://www.ohtuleht.ee/1034367/loputu-oudus-tallinlanna-on-brasiiliasse-paki-saatmisega-jamanud-pea-aasta-aega,LÕPUTU ÕUDUS: tallinlanna on Brasiiliasse paki saatmisega jamanud pea aasta aega (1),"Tallinnast Lõuna-Ameerikasse Brasiilia poole teele pandud postipakk ei ole üheksa kuu jooksul õige inimeseni jõudnud. Klient on ärritunud ja soovib, et Omniva paki sisu – kommid, martsipan, pleed, nokamüts jmt – kinni maksaks. Postiettevõtte sõnul on probleem tekkinud tarneahela Brasiilia-poolses otsas.Tallinlanna Assol on varem korduvalt Brasiiliasse pakke saatnud ja seniajani ei ole probleeme tekkinud. Kõik postisaadetised on sõbrale ilusti kohale jõudnud. Ka sel korral tundus Assolile, et kõik sujub, ent siis hakkasid asjad viltu kiskuma."
ohtuleht,  19. mai 2021 17:33,Eesti uudised,https://www.ohtuleht.ee/1034366/tonislukas-hakkab-juhtima-eesti-kirjandusmuuseumi,Tõnis Lukas hakkab juhtima Eesti Kirjandusmuuseumi (8),"Tõnis LukasTeaduspoliitika komisjon valis Eesti kirjandusmuuseumi direktori  ametikohale Tõnis Lukase. Direktori ametiaeg algab 1. juunil ja kestab viis aastat.Teaduspoliitika komisjon pidas Tõnis Lukase tegevusprogrammi väga sisukaks ning tõi esile tema pikaajalist juhtimiskogemust, sealhulgas ministrina kahe ministeeriumi eesotsas ning Eesti Rahva Muuseumi direktorina. „Hinnatud ajaloolasena tunneb Tõnis Lukas humanitaarteadusi ja arhiivindust ning orienteerub suurepäraselt Eesti kultuuriloos,“ märkis teaduspoliitika komisjoni aseesimees, haridus- ja teadusministeeriumi asekantsler Indrek Reimand. „Loomulikult on väga oluline tema tahe ja valmisolek Eesti Kirjandusmuuseumi arendada.“Tõnis Lukas on olnud riigikogu nelja erineva koosseisu liige ning haridusminister, haridus- ja teadusminister ning viimati, aastatel 2019-2021, kultuuriminister. Tõnis Lukas on olnud Tartu linnapea ning kahel erineval perioodil Eesti Rahva Muuseumi direktor. Ta on pidanud õpetaja ametit Rõngus ja lektori ametit Tartu Ülikoolis ning juhtinud Tartu Kutsehariduskeskust.Eesti Kirjandusmuuseumi eelmine direktor oli aastatel 2015-2020 Urmas Sutrop, kelle tööleping lõppes mullu 30. juunil. "
ohtuleht,  19. mai 2021 16:21,Krimi,https://www.ohtuleht.ee/1034360/politsei-hakkas-uurima-tapa-kukepoksi-kas-liitlased-rikuvad-eestis-tihti-korda,POLITSEI HAKKAS UURIMA TAPA KUKEPOKSI! Kas liitlased rikuvad Eestis tihti korda? ,"HINNAS KOHT: Laupäeval hakkasid sündmused arenema Tapa pitsakohvikus, kus hea söök-jook tõi väliterrassidel kokku briti sõdurid ja kohalikud tapalased.Õhtuleht kirjutas teisipäeval, kuidas Tapal alkoholi mekkinud noored kohalikud ja liitlassõduritest britid ei suutnud nädalavahetusel omavahel asju selgeks rääkida, vaid hakkasid neid klaarima käte ja jalgadega. Kui tihti on liitlased viimastel aastatel üldse Eestis korda rikkunud?Rakvere patrullitalituse juhi Tauno Lempu sõnul on nüüd algatatud menetlus, et välja selgitada nädalavahetusel toimunu üksikasjad. „Esialgsetel andmetel tekkis nädalavahetusel Tapa kiirtoitlustuskohas arusaamatus liitlasvägede sõdurite ja kohalike meeste vahel. Seda praegu teadaolevalt põhjusel, et sõdurid olid juttu teinud ühe naisega, mis oli kohalikele meestele vastuvõetamatu, nii et tekkis sõnelus ja sealt edasi rüselus,“ ütles Lempu. „Kohapeal kellelgi üksteise suhtes kaebusi ei olnud, ent eile [teisipäeval] laekus politseile juhtunu kohta süüteoavaldus.“"
ohtuleht,  19. mai 2021 15:41,Eesti uudised,https://www.ohtuleht.ee/1034356/laenukraanid-koomale-kredexi-kaenduste-tingimused-voivad-karmistuda,LAENUKRAANID KOOMALE? KredExi käenduste tingimused võivad karmistuda ,"Eesti Panga presidendi Madis Mülleri arvates võiks üle vaadata KredExi kodulaenu käendustingimused.Kui valitsuskoalitsioon pole viimastel nädalatel oma kärpeplaanidega juba piisavalt Eesti inimesi ärritanud, siis peagi ootab ees veel üks keeruline otsus: kas teha keerulisemaks KredExist kodulaenukäenduse saamine, nagu soovitab Eesti Pank.Mai algul tuli Eesti Pank välja värske finantsstabiilsuse ülevaatega, kus hoiatas, et siinne kinnisvaraturg võib üle kuumeneda. „Eelmise aasta kevadel oli väga palju määramatust, mis pani inimesi kinnisvaratehinguid edasi lükkama. Peatselt aga optimistlikum meeleolu naasis ning turuaktiivsus jõudis kriisieelsele tasemele,“ selgitati ülevaates. Praegu veel probleemi ei ole, aga see võib peagi tekkida. „Seda riski võimendab teise samba pensionireform, mille tulemusel makstakse septembris esimestele fondidest lahkujatele nende pensionisäästud välja. Küsitlused on näidanud, et märkimisväärset osa sellest rahast võidakse kasutada eluasemelaenude sissemakseteks.“"
ohtuleht,  19. mai 2021 15:22,Eesti uudised,https://www.ohtuleht.ee/1034352/jalle-kappi-voimuliidus-ei-taha-kooseluseadusega-suurt-keegi-tegeleda,JÄLLE KAPPI? Võimuliidus ei taha kooseluseadusega suurt keegi tegeleda (9),"Korobeinik: peame otsustama, mis kõiki rahuldabHEADE AEGADE TEEMA: Peaministripartei esindajate hinnangul tuleb praegu kooselutemaatika kõrval tegeleda eeskätt koroonaviirusest tingitud muredega.Kuigi võimuliidu parteide mõlemad juhid on esinenud mõtetega, et aeg on küps võtta vastu kooseluseaduse rakendusaktid, ei paista riigikogu lähiajal tegevat ühtki sammu, et 2014. aastal vastu võetud seadus saaks lisaks nimele ka sisu.Toompea Keskerakonna meeskonna aseesimees Andrei Korobeinik on ülimalt optimistlik: koalitsioon peaks enne suve jõudma selgusele, kas ja kuidas liikuda edasi kooseluseaduse temaatikaga. „Siis on selge, millal – kui üldse – on järgmised sammud,“ ütleb ta."
ohtuleht,  19. mai 2021 13:53,Eesti uudised,https://www.ohtuleht.ee/1034348/euroopa-riigid-kaivad-eestile-peale-votke-vastu-kooseluseaduse-rakendusaktid,Euroopa riigid käivad Eestile peale: võtke vastu kooseluseaduse rakendusaktid! (5),"Kooseluseaduse vastu võtmine 2014. aastal.Kuigi kooseluseadus on Eestis teoorias kehtinud juba viis aastat, pole riigikogu jätkuvalt tegelenud selle funktsioneerimiseks vajalike rakendusaktide vastuvõtmisega. Aeg on käes vigade paranduseks, rõhutavad kaheksa Euroopa Liidu liikmesriiki ja Ühendkuningriik!Mai algul võeti Ühinenud Rahvaste Organisatsioonis (ÜRO) kolmandat korda vaatluse alla inimõiguste olukord Eesti Vabariigis. „Kõik ÜRO liikmesriigid said ülevaatusel teha Eestile soovitusi. Ülevaatuse käigus võtsid sõna 95 riiki ning Eestile tehti kokku 274 soovitust,“ võttis toimunu kokku välisminister Eva-Maria Liimets."
ohtuleht,  19. mai 2021 13:41,Uudised,https://tervis.ohtuleht.ee/1034333/suvi-laheneb-mis-on-saanud-kolme-paevaga-kogu-eesti-vaktsineerimist-lubanud-kevade-plaanist,SUVI LÄHENEB! Mis on saanud kolme päevaga kogu Eesti vaktsineerimist lubanud „Kevade plaanist“?  (7),"LUHTUS: „Kevade plaani“ kohaselt pidi massvaktsineerimine algama 5. aprillil ja ambitsioonikaima stsenaariumi kohaselt pidi Eesti vaktsineeritama kolme päevaga.Vaktsiinitootja Johnson & Johnson, kellelt loodeti teaduskoostöö eest vastutasuks saada kiiremini koroonavaktsiini doose, pole Eestile vastanud. Projekti mootor ja idee autor Indrek Kaing jääb salapäraseks, kas projektist üldse veel asja saab."
ohtuleht,  19. mai 2021 12:33,Krimi,https://www.ohtuleht.ee/1034341/vanaproua-andis-kelmidele-ule-25-000-euro,Vanaproua andis kelmidele üle 25 000 euro (7),"Aprilli alguses vaatas 84aastane naine internetis venekeelset sarja „Quantum system,“ mille saatejuht Jevgeni rääkis, et tal on meeskond, kes teenib raha finantsturgudel ning hetkel on see meeskond laienemas.Kui saade lõppes helistati naisele tundmatult numbrilt, helistaja Nikolai tutvustas end Jevgeni alluvana ja teatas, et ta otsib oma investeerimise meeskonda uut liiget. Naine nõustus pakkumisega.Aprilli vältel tegi naine Nikolai abistamisel Anyconnecti tarkvara kaudu viis pangaülekannet, kokku summas 25 549 eurot."
ohtuleht,  19. mai 2021 12:28,Eesti uudised,https://www.ohtuleht.ee/1034339/tallinna-sudalinnas-antakse-ratturitele-rohkem-liikumisruumi,Tallinna südalinnas antakse ratturitele rohkem liikumisruumi ,"Tallinna linnavalitsuse istungijärgsel pressikonverentsil osalesid sel kolmapäeval linnapea Mihhail Kõlvart, abilinnapea Andrei Novikov ja Lasnamäe linnaosa vanem Vladimir Svet.Linnapea Mihhail Kõlvart tõdes, et suveks luuakse paremad ja turvalisemad rattaga liikumise võimalused vanalinna ümber ja südalinnas. „Oleme kesklinna olemasolevaid rattateid põhjalikult analüüsinud, et leida lahendused pääseda läbi kohtadest, mis praegu katkematut rattasõitu takistavad. Praegune algatus ei lahenda kõiki ratturite sujuvat liikumist takistavaid kitsaskohti kesklinnas, kuid edaspidi on oodata samadel trassidel kapitaalsema ja kulukama infrastruktuuri rajamist jalgratturitele.“ Südalinnas antakse ratturitele rohkem liikumisruumi erinevatel viisidel. Uusi rattateede lõike südalinnas on ette nähtud kokku ligikaudu 3,8 kilomeetrit, sealhulgas Narva maanteel ja Petrooleumi tänaval 1,6 kilomeetrit, Mere puiesteel 700 meetrit, Pärnu maanteel 550 meetrit ning Gonsiori tänaval ja Estonia puiesteel 950 meetrit. Olemasolevaid rattaradu ja -teid on südalinnas kavas paremaks teha ligikaudu 5 kilomeetri ulatuses.„Meie eesmärk on ruum ümber jaotada lihtsamate lahendustega, mis ei nõua suuremahulisi projekteerimis- ega ehitustöid. Sel suvel korraldame südalinna linnaruumi lihtsamate vahenditega ümber. Märgistame ja eraldame jalgrattakoridorid teedel pollaritega, laiendame jalgrataste liikumisruumi, laseme tänavate äärekivisid allapoole ja märgistame teekatted senisest paremini – kohati tähendab see ka sõiduradade arvu või laiuse kärpimist,“ selgitas abilinnapea Andrei Novikov.„Kuid iga kord, kui võtame ette mõne tänava põhjalikuma rekonstrueerimise, kavandame sinna eraldiseisvad jalgrattateed. Nii on võimalik praegu kavandatud kiirematest lahendustest teha järk-järgult püsivamad.“ Jalgrattaliikluse võimaluste parandamise tööd on kavandatud valmima juunikuu jooksul ja nende maksumuseks kujuneb ligikaudu 1,5–2 miljonit eurot.Lisaks investeerib linn täiesti uutesse rattateedesse, millest on tänavu kavandatud valmima rattatee Poska tänaval, Filtri teed Kadrioruga ja Ülemiste ühisterminaliga ühendav kergliiklustee teine etapp, Pärnu maantee – Viljandi maantee kergliiklustee esimene etapp ning Viljandi maantee kergliiklustee teine etapp – ühendus Järvevana teega. Samuti alustatakse Jõe ja Pronksi tänava rekonstrueerimist ja sadamaala kergliiklustee ehitamist.Järgmisest aastast alates on võimalik Tallinna, Tartu ja Pärnu linnasüdame rattateede ehitamiseks kasutada ka kavandatavat Euroopa Liidu 42 miljoni eurost toetust Euroopa Regionaalarengu Fondis, mida selleks eesmärgiks planeeritakse."
ohtuleht,  19. mai 2021 11:45,Poliitika,https://www.ohtuleht.ee/1034319/kalle-laanet-kaitseminister-ei-ole-kaitsevae-orkestri-osas-oma-otsust-teinud,Kalle Laanet: kaitseminister ei ole  kaitseväe orkestri osas oma otsust teinud (42),"Kalle LaanetRiigikogu infotunnis vastasid saadikute küsimustele rahandusminister Keit Pentus-Rosimannus peaministri ülesannetes, kaitseminister Kalle Laanet ning tervise- ja tööminister Tanel Kiik.Indrek Saar soovis saada rahandusminister Keit Pentus-Rosimannuselt selgitusi eelarvekärbete kohta. „Kas see oli teie taotlus, ja olete te nüüd rahul sellega, kus suunas me nende kärbetega liigume,“ küsis Saar.Rahandusminister selgitas, et mis puudutab kulude kokkuhoidmist, ülevaatamist, siis see loomulikult on iga valitsemisala juhi otsus ja prioriteetide küsimus, milliste kulude jätkamine, milliste ümberkujundamine või lõpetamine või vähendamine eelarve piires võimalik ja mõistlik on.Pentus-Rosimannuse sõnul on põhjus pikaajaline ja juured peituvad tegelikult palju varasemates aastates, miks me oleme praegu Eesti riigis selles olukorras just eelarve seisu ja riigi rahanduse mõttes. „Kui majandusel läks väga hästi, majandus kasvas,  riigi tulud kasvasid ja sellest hoolimata suudeti kulusid teha veel palju rohkem, kui tulud selleks võimaluse andsid,“ ütles rahandusminister.  Tema hinnangul on just see probleemi põhjus ja sellepärast oleme praegu olukorras, kus kriisiga kumuleerunud ja võimendunud eelarve miinust peame järk-järgult, samm-sammult vähendama ja sellest välja tulema.Rahandusminister selgitas, et oma eelarve defitsiidiga oleme allapoole Euroopa Liidu keskmist taset. „See tähendab meie puudujääk, meie eelarveauk on jätkuvalt suurem, kui ta on Euroopa Liidus keskmiselt,“  märkis ta. „Rahanduse korrasolekust sõltub otseselt ka kogu majanduskeskkond, sõltub riigi kuvand investorite jaoks, sõltub lõpuks inimeste käekäik, see, kas siia tullakse investeerima, kas luuakse töökohti, kas ollakse valmis selles riigis maksma palka. See eeldus on, et riigi enda rahaasjad on korras. See on see, mille pärast me seda praegu teeme,“ ütles Pentus-Rosimannus.Kalle Grünthal küsis kaitseminister Laanetilt konkreetset vastust kas kaitseväeorkester jääb või ei ning kas kaitseväkke jäävad kaplanid alles? „Kaitseminister ei ole oma otsust teinud,“ vastas Laanet.Henn Põlluaas tegi kaitseminister Kalle Laanetile etteheiteid kaitsekulutuste vähendamise kohta. „Teie valitsus purustas selle konsensuse ja kärbib kaitse-eelarve kasvust nelja aasta jooksul ligi 100 miljonit eurot,“ märkis ta.  Laanet tõrjus etteheiteid ja selgitas, et 2020 sügisel võeti vastu riigi eelarvestrateegia, milles on välja toodud, et aastal 2021 on riigikaitse-eelarve 646,5 eurot. 2022 on selles pressidokumendis 715,6 eurot. „Kui ma võtan lahti uue RES-i, siis seal on number 712,3, mis on 2022. aastaks mõeldud. Kui ma võtan lahti sügis 2020 RES-i ehk kui palju on mõeldud aastaks 2023 Kaitseministeeriumi käsutuses olevaid finantsvahendeid, siis see number on 695,7. Kui ma võtan käesoleva RES-i lahti, siis siin on number 700,3. Vaatame uuesti vastu eelnevasse RES-i, see number on 2024. aastaks 689,5 ja kui me vaatame vastu võetud RES-i, on see 697,1 miljonit eurot,“ märkis minister.  „Need numbrid, mida te tõite, ma ei tea, mille alusel te need esitasite, aga mina lugesin praegu teile ette need numbrid, mis on kahes vastu võetud dokumendis olemas,“ ütles Laanet.„Käesoleval aastal on kaitse-eelarve 2,29 protsenti SKP-st. Järgmisel aastal on ta 2,31 protsenti SKP-st. Mitte ühelgi järgneval RES-i aastal ei lange praeguste plaanide järgi Eesti kaitse-eelarve alla 2 protsendi, pluss kaitseinvesteeringute programm, pluss vastuvõtva riigi kulutused,“ selgitas kaitseminister.  Keit Pentus-Rosimannus vastas veel küsimustele Eesti julgeoleku, riigis valitseva olukorra, valitsuse rahanduspoliitiliste valikute ja valitsuse eelarveliste valikute kohta.Kalle Laanet vastas veel küsimustele riigikaitse, mereväe võimaliku ümberpaiknemise ja riigikaitse planeerimise kohta.Tanel Kiik vastas küsimusele perearstide töö korralduse kohta."
ohtuleht,  19. mai 2021 11:21,Eesti uudised,https://www.ohtuleht.ee/1034330/laanemaa-merikotka-pojad-tappis-ohtlik-linnugripp,Läänemaa merikotka pojad tappis ohtlik linnugripp (2),"Mõne päeva eest tekitas nii Eesti kui välismaa loodusehuvilistes palju emotsioone Matsalu rahvuspargis pesitsenud merikotka poegade hukkumine. Eesti Maaülikoolis tehtud lahkamine tuvastas, et kotkapojad hukkusid lindude gripi H5N1 tagajärjel.Surma põhjuse kindlaks teinud loomaarst Madis Leivitsa sõnul olid kotkapojad nakatunud agressiivse linnugripi tüvega, mida pole varem Eestis varem kohatud. H5N1 on ülimalt nakkav ja ohtlik lindude gripi tüvi, mille kohta on teada, et see on nakatanud ka imetajaid, sealhulgas inimesi.Matsalu rahvuspargis asuv ja MTÜ Kotkaklubi paigaldatud merikotka pesakaamera on ülimalt menukas nii Eestis kui ka väljaspool. Kotkatibud koorusid 28. ja 30. aprillil. Vastkoorunute eest hoolitsesid vanalinnud, pakkudes neile mitmekesist toitu – kala, ulukikorjuseid ja veelinde.Viimasel nädalal tabas pesa aga õnnetus: linnupojad jäid ühtäkki jõuetuks ja surid järjestikustel päevadel, olles umbes kahe nädala vanused. Pesakaamera jälgijates ja linnu-uurijates tekitas juhtum palju küsimusi ja nii otsustati linnupoegade surma põhjust lähemalt uurida. MTÜ Kotkaklubi, maaülikool ja keskkonnaamet koordineerisid hukkunud linnupoegade ning saagijäänuste korje pesast ning transpordi Tartusse EMÜ veterinaarmeditsiini ja loomakasvatuse instituuti.Loomaarst Leivitsa kinnitusel paistis esmasel ülevaatusel suuremal pojal noka vahel ja kurgus üsna suur räppetomp (seedumatud toiduga alla neelatud osised oksendatakse tavapäraselt välja). Peamiselt heinast koosnev tomp oli ka väiksema kotkatibu pugus. Kas see on normaalne, seda me veel hetkel ei tea, tõdes Leivits.Lahang tuvastas, et enamik kudesid hukkunute kehades olid muutustega. Elundid olid pudedad ja ebanormaalselt värvunud. Leida võis ka verevalumeid erinevatest kudedest ning kopsud olid täitunud limas-verise vahutava vedelikuga.Esmased proovid andsid positiivse tulemuse A perekonna gripiviirusele. Leiu kinnitamiseks ja tüpiseerimiseks saadeti proov kopsudest veterinaar- ja toidulaboratooriumi, kus leidis kinnitust linnugripi H5N1 viirus.Pessa jõudis haigus tõenäoliselt veelindudega, keda kotkad kasutasid toiduks. Veelinnud on ka gripi looduslikuks reservuaariks, märkis Leivits ja kinnitas, et tegemist on looduse loomuliku protsessiga ning ka haigused on osa loodusest. „Antud gripi tüve pole varem Eestis kohatud, mis ei tähenda, et seda pole meie looduses varem esinenud,“ nentis Leivits.Veterinaar avaldas lootust, et vanalinnud, kes sõid kotkatibudega sama toitu, suudavad haiguse läbi põdeda ning saavad järgmisel aastal uuesti pesa punuda ja pojad üles kasvatada.Vaata erinevaid pesakaameraid SIIT."
ohtuleht,  19. mai 2021 11:10,Eesti uudised,https://www.ohtuleht.ee/1034328/narva-haigla-ulemarst-lahkus-toolt-peamine-pohjus-on-uus-juht-,Narva haigla ülemarst lahkus töölt: „Peamine põhjus on uus juht.“  (10),"Pille LetjukaKeerulisel pandeemiaajal Narva haigla meedianäoks kujunenud ülemarst Pille Letjuka läks Narva haiglast ära ning asub alates sellest nädalast tööle Ida-Viru keskhaiglas.Narva haiglast lahkus töölt üks sealseid kogenumaid töötajaid – ülemarst, erakorralise meditsiini kliiniku juhataja, kvaliteedijuht ja neuroloog Pille Letjuka. Tema viimane tööpäev oli kolmapäeval, 12. mail, lahkumisavalduse esitas ta kuu aega varem.Põhjaranniku info kohaselt oli Letjuka lahkumise põhjuseks Ago Kõrgvee valimine Narva haigla juhatusse.„Peamine põhjus on uus juht,“ kinnitas Letjuka.Kõrgvee nõustus, et tema arvamused läksid Letjuka omadest lahku, ent rõhutas samas, et omavahel polnud nad kordagi mõtteid vahetanud."
ohtuleht,  19. mai 2021 10:59,Eesti uudised,https://www.ohtuleht.ee/1034326/hinnaralli-ehitusmaterjalide-hinnad-tousevad,HINNARALLI: ehitusmaterjalide hinnad tõusevad  (1),"Ehitusmaterjalide hinnad rallivad üles, sest tootjatel on raskusi tooraine kättesaamisega ning ka tarneajad on mõne toote puhul veninud kuudepikkuseks.Üleilmne toorainedefitsiit ja allhankijate tarnehäired on toonud kaasa ehitusmaterjalide nappuse ja hinnatõusu. Turg on heitlik ning mõnes tootegrupis kehtivad müügihinnad mitte enam nädalaid või päevi, vaid tunde, kirjutab ERR.Peamine põhjus, miks ehitusmaterjalide tootjad ei suuda nõudlust rahuldada, on ülemaailmne tooraine nappus ja allhankijate tarneraskused, tunnistas ERRile Decora tegevdirektor Eike Tubli-Müür.Decora tegevdirektor tunnistas, et kui varasematel aastatel on materjalide hinnatõus jäänud kolme-nelja protsendi lähedale, siis tänavu on mõne toote hinnakasv kolossaalne ning metalli puhul võib hinnatõus olla koguni kuni 50 protsenti."
ohtuleht, Marvel Riik,Poliitika,https://www.ohtuleht.ee/1034320/isamaa-plaanib-suurkogu-korraldada-20-juunil-voimuvoitlusse-trugib-lavly-perling,Isamaa plaanib suurkogu korraldada 20. juunil. Võimuvõitlusse trügib Lavly Perling? (31),"Lisaks Helir-Valdor Seedrile kandideerib suure tõenäosusega erakonna esimeheks Lavly Perling!„Ettepanek lähtub volikogu varasemast otsusest kutsuda kokku erakonna suurkogu füüsilisel kujul esimesel sobival võimalusel vastavalt piirangutest tingitud reeglitele,“ kirjutas Seeder. Kui 26. mail kogunev erakonna volikogu eestseisuse ettepaneku heaks kiidab siis toimub Suurkogu 20. juunil Tartus Tartu lauluväljakul. Õhtulehele teadaolevalt saab järgmisel nädalal ka selgeks see, kes kandideerivad juhatusse ja kes erakonna esimeheks. Lisaks praegusele esimehele proovib troonile pääseda ka erakonna opositsioonilise liikmerühmituse Parempoolsed liige ja endine riigi peaprokurör Lavly Perling.„Seega, kui kõik läheb plaanipäraselt, õnnestub meil üle tüki aja kohtuda juba enne võidupüha,“ ütles Seeder. Suurkogu päevakorra kõige olulisemad teemad on seotud Isamaa juhtkonna valimisega. Samuti valitakse aukohtu ja revisjonikomisjoni liikmed ning ühtlasi toimuvad põhjalikud arutelud ja ülevaated riigikogu liikmete, endiste ministrite ja Euroopa Parlamendi tegevustest."
ohtuleht,  19. mai 2021 06:02,Eesti uudised,https://www.ohtuleht.ee/1034317/reopalu-kalmistut-ruustanud-pensionar-saadeti-kohtu-alla,Reopalu kalmistut rüüstanud pensionär saadeti kohtu alla (5),"76aastane Paide mees varastas vasest ja messingust nimesildid läinud aasta lõpus , politsei pidas ta kinni jaanuari alguses. Et metalli kokkuostus hauaplaate ära ei tuntaks, väänas ja tagus mees neid tundmatuseni. Läkski õnneks – enne tabamist oli ta rahaks teinud suurema osa varastatud ajaloost. 46 kilo metalli eest teenis mees 120 eurot. Juhtunu kohta alustati kriminaalmenetlus kultuurimälestise rikkumise paragrahvi alusel.  Tänaseks on mees kohtu ette saadetud. Sellise paragrahvi eest süüdimõistmisel võib oodata kuni viieaastane vangistus."
ohtuleht,  19. mai 2021 06:01,Eesti uudised,https://www.ohtuleht.ee/1034316/koroonaoht-advokatuur-tahab-suured-istungid-kohtust-mujale-viia,KOROONAOHT: advokatuur tahab suured istungid kohtust mujale viia (2),"Advokatuur leiab pöördumises justiitsministeeriumi ja Harju maakohtu kohtudirektori poole, et olukorras, kus kohtumaja saalide suurust arvestades tekib kahtlus, kas kohtu ja  menetlusosaliste tervise kaitsmiseks vajalik inimeste hajutatus on tagatud, tuleks lisaettevaatusabinõuna kohaldada kohtuistungi üleviimist suuremasse ruumi väljaspool kohtumaja.Advokaatide pöördumisega seoses on advokatuur pöördunud maakohtute poole, saamaks tagasisidet, milliseid viirusevastaseid meetmeid kohtumajades rakendatakse ning kuidas on terviseamet neid hinnanud. Kohtute tagasisidest nähtub, et kohtutes rakendatakse üldiselt meetmeid menetlusosaliste ja advokaatide elu ja tervise kaitseks. Advokatuuri pädevuses ei ole kahjuks hinnata seda, kas need meetmed on kõigil juhtudel piisavad, märgib  advokatuuri esimees. Jaanus Tehver ütles pöördumises Harju maakohtu kohtudirektori ja justiitsministeeriumi poole: „Küll aga oleme seisukohal, et olukorras, kus kohtumaja saalide suurust arvestades tekib kahtlus, kas kohtu ja menetlusosaliste tervise kaitsmiseks vajalik inimeste hajutatus on tagatud, tuleks täiendava ettevaatusabinõuna kohaldada kohtuistungi üleviimist suuremasse ruumi väljaspool kohtumaja. See tuleb kõne alla eelkõige suure menetlusosaliste arvuga istungite puhul, millised praktikas on tihtipeale Harju maakohtu menetluses.“ Kohtu ja menetlusosaliste tervise kaitse on väärtus, mis kaalub advokatuuri hinnangul üles sellise meetme kasutamisega kaasneva ressursikulu, eriti arvestades asjaolu, et suure menetlusosalistega arvuga kohtuasjade hulk on väga väike. „Eeltoodust tulenevalt teeb advokatuur Harju maakohtule ja justiitsministeeriumile üleskutse leida võimalused selliste kohtuistungite, mille menetlusosaliste arv ei võimalda tagada inimeste piisavat hajutatust kohtusaalis, üleviimiseks suuremasse ruumi väljaspool kohtumaja,“ teatab Tehver."
ohtuleht,  18. mai 2021 21:05,Eesti uudised,https://www.ohtuleht.ee/1034307/puude-nudimine-lindude-pesitsusajal-tekitab-haabersti-elanikes-meelekibedust,Puude nudimine lindude pesitsusajal tekitab Haabersti elanikes meelekibedust (14),"Tallinnas Õismäe tee ääres kõrguvad pärnad, mis pügatakse igal kevadel nudiks. Kohalike elanike meelest on vaatepilt sedavõrd inetu, et neid kutsutakse omakeskis kolepuudeks. Inimesed ei mõista, miks neid ei asendata põõsastega. Elanikke nörritab seegi, et pärnade köndistamine võeti ette lindude pesitsusajal. Facebooki gruppi „Õismäe elanike teated“ postitati nädalapäevad tagasi pilt, millel on pügatud pärnad. Kuigi postituse autorile valmistas pahameelt vaid see, et oksarisu on jäetud maha vedelema, läks selle kommentaarides käima sootuks elavam arutelu. „Kas keegi seletaks, miks neid lõigata oli vaja?“ küsis üks naine, kes oli näinud enda sõnul oksaraagude vahel surnud oravat. Kirjutaja oletas, et küllap ta sai saagimise käigus vigastada. Teine elanik leidis aga, et selliseid lõikusi tuleks teha varakevadel – veebruari lõpus, märtsi algul, sest siis on puudel kergem taastuda. Kolmas märkis, et kui ta nägi sandistatud puid, oli vaatepilt sedavõrd šokeeriv, et tal voolasid lausa pisarad: „Kes sellise töö tellis, kes teostas? Kas need puud jäävad ellu või ongi eesmärk hävitada?“Teadjamad püüdsid seevastu selgitada, et puid on juba aastaid pügatud ning seda seetõttu, et vastasel korral kasvavad need elektriliinidesse. Ühe kodaniku sõnul on pärnad vaid  vahetult pärast lõikust koledad. Nende ilu taastuvat üsna kiiresti ja suvel on need jälle lehtedes. Sõna võttis ka Haabersti linnaosa vanema asetäitja Oleg Siljanov, kes rahustas rahvast, et neid puid, kus pesitsevad linnud, ei ole arboristid puutunud ja oksad koristatakse esimesel võimalusel ära.Tallinna keskkonna- ja kommunaalameti juhataja asetäitja Tarmo Sulg selgitas, et pärnade lõikuseks on parim aeg kevadel, sest siis saavutatakse võrsuvate okste kasvu piirates ühesugune visuaalne tulemus. Sealjuures on alati jälgitud, et neid puid, kus on linnupesad, ei lõigataks. Praegu on tööd lõpetatud ja nendega jätkatakse sügisel. Sulg selgitas, et kõrgete puude istutamine õhuliinide alla võis olla seotud tulevikuvisiooniga, mille põhjal väheneb liinide arv linnaruumis aasta-aastalt. Seniks tuleb aga võrade kasvu piirata lõikustööga – seda mõneaastase vahega."
ohtuleht,  18. mai 2021 20:47,Eesti uudised,https://www.ohtuleht.ee/1034308/nato-lahingugrupi-ulem-kukepoksist-puuame-alati-austada-kogukonda-milles-elame,"NATO lahingugrupi ülem kukepoksist: püüame alati austada kogukonda, milles elame (19)","Õhtuleht kirjutas teisipäeval, kuidas Tapal alkoholi mekkinud noored kohalikud ja liitlassõduritest britid ei suutnud nädalavahetusel omavahel asju selgeks rääkida, vaid hakkasid neid klaarima käte ja jalgadega. Tapal asuva NATO lahingugrupi ülem kolonelleitnant Dean Canham kommenteeris Õhtulehele, et kaebusesse suhtutakse tõsiselt.„Eeldame oma sõduritelt väga kõrgeid käitumisstandardeid nii tööl kui vabal ajal. Suhtume ebasobivat käitumist puudutavasse kaebusesse väga tõsiselt,“ kinnitas Canham.Canhami sõnul uurivad nad süüdistusi või kaebusi tihedas koostöös Eesti ametivõimudega ning neil endil on olemas range reeglistik, kuidas kohatult käitunud isikutega toimida.„Me püüame alati austada kogukonda, milles elame, ning laias laastus käituvad meie sõdurid hästi. Seda on näidanud tuhanded inimesed, kes on Eestisse lähetatud pärast esimese lahingugrupi saabumist neli aastat tagasi. Praegune lahingugrupp on vankumatult keskendunud õppusele Kevadtorm,“ lisas Canham."
ohtuleht,  18. mai 2021 20:45,Eesti uudised,https://www.ohtuleht.ee/1034306/kas-koos-solgiveega-ujub-hoovi-ka-viirus,Kas koos solgiveega ujub hoovi ka viirus? (1),"„Ka nüüd jõudsid rasvalärakad meie aeda. Aga hunt selle rasvaga, hoopis viirust tuleb karta,“ räägib võrukas, kes pelgab, et hoovidesse tungiv reovesi võib olla nakkusallikas.Möödunud aasta suvel kurtsid Võrus Jüri tänava alguses elavad majaomanikud Õhtulehele, et vihmaga tungib üleujutatavast linna solgikollektorist nende hoovi kapsasuppi ja suuri rasvalärakaid. Hiljuti uhtus reovesi taas paar Jüri tänava hoovi üle."
ohtuleht,  18. mai 2021 20:25,Krimi,https://www.ohtuleht.ee/1034305/topeltmorvarile-moisteti-uue-morva-eest-pikk-vanglakaristus,Topeltmõrvarile mõisteti uue mõrva eest pikk vanglakaristus (9),"Varem topeltmõrva eest vanglas istunud Esko Edasi tunnistati kohtus taas mõrvas süüdi: sel korral mõisteti talle peaaegu maksimaalne karistus – 20 aastat vanglat.Tallinnas Mustamäe kortermajas ja baaris hargnenud sündmuste jada viis varem topeltmõrvas süüdi mõistetud 55aastase Esko Edasi märtsis taas kohtupinki. Teisipäeval mõistis Harju maakohus varem kaks inimest tapnud Esko uuesti mõrvas süüdi. Kohtus leidis tõestust, et Esko tappis Tallinnas Mustamäel elanud Rainari.Õhtuleht on varem kirjutanud, kuidas Rainari elukaaslane Vivei-Viia kutsus Esko korterisse armudraamat lahendama. Nimelt oli Rainar oma kallist kaasat teise naisega petnud ning Esko pidi sinna minema, et Rainarile aru pähe panna. Vivei-Viia oli ka ainus juhtunu pealtnägija. Küll aga oli probleem selles, et ta ei mäletanud kõnealusest õhtust eriti midagi, sest alkoholi sai tarbitud kõvasti. Seejuures selgitas Vivei-Viia väga püüdlikult kohtule, et tema ei palunud kohe kindlasti Eskot, et too Rainari tapaks või teda vigastaks. Vivei-Viia rääkis märtsis toimunud istungil, et Esko ülesanne oli Rainarit „vaimselt raputada.“ Kohtusaalis rääkisid Rainari tuttavad, et tegu oli heasüdamliku mehega, kes ei teinud teistele liiga.Esko mõrva ei tunnistanud, küll aga märkis, et ta tõepoolest Rainarit lõi. Esko on varem korduvalt kohtulikult karistatud. Viimati mõisteti ta mullu veebruaris varguse eest tingimisi vangi. Topeltmõrva eest mõisteti ta süüdi 2008. aastal."
ohtuleht,  18. mai 2021 20:10,Maailm,https://www.ohtuleht.ee/1034303/biden-avaldas-oma-tuludeklaratsiooni,Biden avaldas oma tuludeklaratsiooni (1),"USA president Joe Biden taastas vana kombe ning avalikustas oma 2020. aasta tuludeklaratsiooni. Biden ja tema abikaasa Jill teenisid kahe peale 607 336 dollarit ja maksid 157 414 dollarit tulumaksu. 30 704 dollarit annetas riigipea heategevuseks. Sellest 10 000 läks Bideni poja nimelisele organisatsioonile, mis võitleb lastevastase vägivallaga.Ühendriikide presidendi aastapalk on 400 000 dollarit. Biden on teeninud ka avalikelt esinemistelt, raamatumüügist ja muust säärasest. Dr Jill Biden on inglise keele professor. Võrdlust eelmise riigipea Donald Trumpiga pole niisama lihtne teha, kuna too keeldus oma maksudeklaratsioone avaldamast. Trump ütles, et ei saanud seda teha tema suhtes algatatud maksuauditi tõttu. Huvitaval kombel ilmneb, et raamatute ja teiste sissetulekuallikatega kasutas Biden varem ära auku maksuseaduses, mida Obama-aegne valitsus (edutult) parandada üritas, kirjutab BBC. Mäletatavasti oli Biden selle valitsuse asepresident.Asepresident Kamala Harris teenis Bidenist kõvasti rohkem – tema ja abikaasa Doug Emhoff teenisid kahe peale 1 695 225 dollarit, maksid 621 893 dollarit tulumaksu ning annetasid 27 006 dollarit heategevuseks. Märkimisväärse osa Harrise sissetulekust moodustas tema elulooraamatu avanss."
ohtuleht,  18. mai 2021 19:26,Eesti uudised,https://www.ohtuleht.ee/1034300/nahtamatud-ent-olemas-vagivalla-ohvriks-langenud-eakad-kannatavad-ja-vaikivad-,"NÄHTAMATUD, ENT OLEMAS! Vägivalla ohvriks langenud eakad kannatavad ja vaikivad...  ","„Täna on mul hea päev olnud. Kui ma tema tõukamise järel voodi kõrvale maha kukkusin, siis ta ainult mõned korrad virutas jalaga. Aga haiget ei ole teinud...“ teatab üle 70aastane proua naiste tugikeskusse tehtud kõnes. Asta (nimi muudetud) on oma abikaasa vägivaldse käitumisega sedavõrd harjunud, et talub järjest enam. Rõõmsaks teevad teda kõik päevad, kui luid puruks ei murta.Eakatevastane vägivald on üks varjatumaid kuriteoliike, mida kuritegude statistikas suurt ei kajastata. „Võib kindlalt väita, et suurem osa juhtumitest ei jõua õiguskaitseasutusteni,“ tunnistab Lõuna ringkonnaprokuratuuri prokurör Raul Heido. Pärnu naiste tugikeskuse juht Margo Orupõld ütleb, et neil on aastas umbes 300 uut klienti, kelle hulgast umbes 15 protsenti moodustavad eakad vanuses 65 ja rohkem."
ohtuleht,  18. mai 2021 19:13,Krimi,https://www.ohtuleht.ee/1034298/napsukaaslaste-tapmises-suudistatav-laenas-matmiseks-sobralt-labidat,Napsukaaslaste tapmises süüdistatav laenas matmiseks sõbralt labidat  ,"Egon Õnne (45) on pealtnäha rahulik nagu karu. Ta on välimuseltki suur ja turske. Nooruses tegeles Õnne poksimisega, kuid see oli juba ammu. Ta istub kohtupingis vaikselt ega tee enda ümber toimuvat suurt märkamagi. Süüdistuse järgi käitus Õnne ohvritega eriti jõhkral viisil, pekstes nad käte ja jalgadega surnuks. Näiteks jättis ta ühe napsukaaslastest pärast peksmist raskelt vigastatuna vähemalt ööpäevaks õue ilma söögi ja joogita lebama. Kui ohver viimaks suri, mattis Õnne ta auku."
ohtuleht,  18. mai 2021 19:12,Eesti uudised,https://www.ohtuleht.ee/1034291/raha-antud-estonia-vraki-uuringud-algavad-juulis,RAHA ANTUD: Estonia vraki uuringud algavad juulis ,"Valitsuse reservfondis seisid kolm miljonit eurot, millega peaks ellu viidama parvlaev Estonia vraki uued uuringud. Esimesed 1,6 miljonit neist läksid nüüd rahandusminister Keit Pentus-Rosimannuse allkirjaga ohutusjuurdluse keskuse poole teele.„Nende 1,6 miljoniga, mis rahandusminister vastavalt taotlusele 2021. aastaks eraldas, on plaanis ära teha eeluuringud selle aasta juulis-augustis ning digiteerida laevajoonised mudeliks, millega on võimalik läbi viia erinevaid simulatsioone,“ võtab lähikuude kavatsused kokku ohutusjuurdluse keskuse juhataja Rene Arikas. "
ohtuleht,  18. mai 2021 19:00,Maailm,https://www.ohtuleht.ee/1034297/kas-suren-voi-tulen-marokost-uritas-hispaaniasse-paaseda-6000-migranti,„KAS SUREN VÕI TULEN!“ Marokost üritas Hispaaniasse pääseda 6000 migranti ,"Esmaspäeval üritas Hispaania piiri ületada enam kui 6000 kummist alustega varustatud või lihtsalt omal jõul ujuvat migranti. Maroko piirivalvurid vaatasid möllu aga niisama pealt, kuigi muidu on neil Hispaania kolleegidega hea koostöö.Ceuta enklaav asub küll Aafrika põhjarannikul ning piirneb Marokoga, ent kuulub Hispaaniale. Valdav osa vähemalt piiriületajaist olidki marokolased ise, sügavamalt Aafrikast tulnud migrandid enam Maroko võimude ranguse tõttu seda teed eriti ei eelista ning üritavad pigem meritsi Kanaari saartele pääseda."
ohtuleht,  18. mai 2021 17:55,Maailm,https://www.ohtuleht.ee/1034293/poemuujaid-loonud-diplomaadiproua-kaitseb-end-puutumatusega,Poemüüjaid löönud diplomaadiproua kaitseb end puutumatusega (3),"Lõuna-Koreas resideeriva Belgia suursaadiku abikaasa läks Souli poetöötajatele käsitsi kallale. Karistusest mööda hiilimiseks kasutab ta diplomaatilist puutumatust.Kole vahejuhtum toimus aprillis, kui 63aastane proua Xiang Xueqiu veetis rõivabutiigis tervelt tund aega. Kui ta lahkuma asus, järgnes talle üks müüja, sest töötajad kahtlustasid, et ta võis ehk mõne hilbu endale selga ajada ning sellega jalga lasta. Segadus tekkis, kuna diplomaadiproua ostles selles poes varemgi ning kandis nende rõivaid ka kõnealusel poeskäigul.Solvunud proua Xiang läks aga temaga vestelnud müüja järel poodi tagasi, kukkus kisama, kiskus teenindajat käsivarrest, lõi talle vastu pead ning virutas kolleegi kaitsma tulnud teisele müüjale kõva laksaka mööda nägu.Belgia suursaadik Peter Lescouhier palus oma abikaasa käitumise pärast vabandust. Asja uurinud Souli politsei sõnul võttis Belgia saatkond saadiku naise kaitseks käiku diplomaatilise puutumatuse. Politsei jaoks tähendab see lihtsalt juhtumi sulgemist – puutumatusega isikule süüdistust esitada ei saa. Koreas sai saadikuproua käitumine palju tähelepanu ning põhjustas paksu pahameelt, saadiku vabandust ei peeta aga üldiselt millekski."
ohtuleht,  18. mai 2021 17:00,Eesti uudised,https://www.ohtuleht.ee/1034282/kukepoks-tapal-kohalikud-mehed-ja-liitlassodurid-kahmlesid-tudruku-parast,KUKEPOKS TAPAL: kohalikud mehed ja liitlassõdurid kähmlesid tüdruku pärast! (8),"HINNAS KOHT: Laupäeval hakkasid sündmused arenema Tapa pitsakohvikus, kus hea söök-jook tõi väliterrassidel kokku briti sõdurid ja kohalikud tapalased.Idülliline maikuu laupäeva õhtupoolik võttis Tapal sünged toonid, kui alkoholi mekkinud noored kohalikud ja liitlassõduritest britid ei suutnud omavahel asju selgeks rääkida, vaid hakkasid neid klaarima käte ja jalgadega.„Seal oli palju inimesi,“ räägib neiu, kes nägi oma tööpostilt, kuidas kohalikud tapalased ja britid hakkasid linna toidupoe kõrval kähmlema. Neiu hinnangul oli rüseluse juures vähemalt 15 inimest, pigem rohkemgi. Kes neist täpselt moodustasid kohalikud, kes liitlasväelased, seda on raske öelda, kuna kõik olid verinoored ja erariietes."
ohtuleht,  18. mai 2021 16:51,Maailm,https://www.ohtuleht.ee/1034277/rail-baltica-ahvardab-plahvatada,Rail Baltica ähvardab plahvatada ,"Plahvatus. Pilt on illustratiivne.Kui kolme Balti riiki Kesk-Euroopaga ühendava Rail Baltica Eesti osal on suurimad trassiprobleemid seotud Pärnumaal kehtetuks kuulutatud detailplaneeringuga, siis Lätis on teemad palju plahvatuslikumad. Sõna otseses mõttes.Riia südalinnast 20 kilomeetrit itta jääb Cekule küla. Loetud aastate pärast peaks sealt läbi tuhisema kiirrong, mis viib Tallinnast Läti pealinna ligi kahe tunniga. Aga enne kui kiirele tulevikule mõtlema hakata, peab minema ajas 80 aastat tagasi."
ohtuleht,  18. mai 2021 16:48,Maailm,https://ajalugu.ohtuleht.ee/1034275/bosnia-lihunik-rahvuslasest-psuhhiaater-korraldas-moslemite-vastu-verise-soja,BOSNIA LIHUNIK: rahvuslasest psühhiaater korraldas moslemite vastu verise sõja ,"Radovan Karadžic (paremal) ja Radko Mladic (vasakul) olid ohvriterohke Bosnia sõja peakorraldajad.Radovan Karadžic sündis väikeses ja vaeses Montenegro külakeses Petnjicas 1945. aasta juunis – samal aastal lõppes II maailmasõda ja sündis Josip Tito loodud kommunistlik Jugoslaavia. Karadžici isa kuulus sõja ajal sündinud Serbia partisaniarmee ehk tšetnikute ridadesse, kes võitlesid ebatraditsioonilisi võtteid kasutades nii natside kui ka kommunistide vastu."
ohtuleht,  18. mai 2021 14:25,Uudised,https://tervis.ohtuleht.ee/1034269/vaktsineerimise-tooruhma-juht-palub-vabandust-digiloo-jarjekord-on-ebaonnestunud,Vaktsineerimise töörühma juht palub vabandust: digiloo järjekord on ebaõnnestunud (35),"Marek Seer.Seeri sõnul on töörühm arutanud, kas saaks järjekorralahenduse praegu tõsta ümber patsiendiportaalist digiregistratuuri ette, kuid paraku ei aitaks see hetkemuret lahendada. „Selle tegemine võtaks nii kaua aega, et selle valmimiseks oleks meil praegune ummik lahenenud. Samuti tuleb arvestada, et digiregistratuur on tugevalt läbi põimunud tervishoiuasutuste IT-süsteemidega ja seetõttu kiireid lahendusi ei ole,“ märkis Seer.Ta lisas: „Palume vabandust nende kasutajate ees, kes peavad ühises järjekorras ootama teiste patsiendiportaali teenuste kasutamiseks.“Seer soovitab retsepte vaadata portaalist eesti.ee, koroonatestide tulemusi SYNLAB-i kodulehelt ning eriarstile panna aeg telefoni teel.Tänasest saab koroonavaktsineerimisele registreerida ka helistades telefoninumbrile 1247, ent selle süsteemis on tehniline rike ehk artikli avaldamise hetkel telefonitsi Covid-19 vastasele vaktsineerimisele aega broneerida ei saa. Küll aga saab jätkuvalt registreeruda vaktsineerimisele patsiendiportaali kaudu, aga kella 14.20 paiku oli digiloo järjekorras üle 36 000 inimese ning eeldatav ooteaeg üle tunni."
ohtuleht,  18. mai 2021 14:00,Eesti uudised,https://www.ohtuleht.ee/1034268/ivo-linnat-jahmatab-politsei-ja-piirivalveorkestri-koondamine-valus-vaga-valus-teade-see-oleks-vale-kui-pidulik-marss-tuleb-lindi-pealt-,"Ivo Linnat jahmatab politsei- ja piirivalveorkestri koondamine: „Valus, väga valus teade! See oleks vale, kui pidulik marss tuleb lindi pealt.“ (28)","TÄIELIK ŠOKK: Ivo Linna ei varja Õhtulehega suheldes oma emotsioone: „Olen hämmingus!“, „See on vale!“, „No kuhu me oleme jõudnud?!“Möödunud aastal politsei- ja piirivalveorkestri bigbändiga plaadi välja andnud Ivo Linna on hämmingus plaanidest saata laiali nii kaitseväe kui ka politsei- ja piirivalveameti orkester. „Ma ei oleks uskunud, et keegi sellise asja peale üldse tuleb!“ teatab Linna.Karjääri jooksul on Linna esinenud mõlema kollektiiviga ning nende proovides käinud. „Kui mõni kollektiiv on kõrge tasemega, siis just need kaks,“ ütleb Linna. „Sellist asja lõhkuda – see on mõistusevastane!“"
ohtuleht,  18. mai 2021 12:22,Film,https://elu.ohtuleht.ee/1034258/amazon-peab-labiraakimisi-legendaarse-filmistuudio-metro-goldwyn-mayer-ostuks,Amazon peab läbirääkimisi legendaarse filmistuudio Metro-Goldwyn-Mayer ostuks ,"Amazon peab BBC Newsi teatel läbirääkimisi, et soetada üheksa miljardi dollari eest ajalooline Metro-Goldwyn-Mayeri filmistuudio. Lõvilogo poolest tuntud ligi sajandivanuse stuudio ost annaks Amazon Prime'i voogedastusplatvormile juurdepääsu hiiglaslikule filmikataloogile. MGMi tohutus filmi- ja telekataloogis on Hollywoodi kuldajastu kassatükid, näiteks „Ben-Hur“ ja „Võlur Oz“, James Bondi filmisaaga ning näiteks telesari „Teenijanna lugu“.Uudis MGM Studiose võimalikust ostmisest saabus vaid mõned tunnid pärast seda, kui telekommunikatsioonigigant AT&T nõustus ühendama oma WarnerMedia üksuse Discoveryga. Nii sünnib uus voogedastusgigant, kirjutab BBC News."
ohtuleht, Viljar Voog,Eesti uudised,https://www.ohtuleht.ee/1034249/politsei-ja-piirivalveorkester-koondatakse-dirigent-oleme-naasnud-aastasse-1940,Politsei- ja piirivalveorkester koondatakse! Dirigent: oleme naasnud aastasse 1940! (115),"Kell 10.29 ilmunud artiklit on täiendatud läbivalt kell 12.19. PPA selgitus: orkester teenib 20 000 eurot, kuid kulutab 500 000PPA orkesterNädalavahetusel selgus, et kaitsevägi koondab orkestri. Õhtulehele teadaolevalt pole see ainus orkester, mis pillid kotti pakib – 1. jaanuarist koondatakse ka politsei- ja piirivalveorkester. Põhjuseks on politsei- ja piirivalveametile esitatud kärpimisnõue.Teisipäeva hommikul kohtus orkestrantidega politsei- ja piirivalveameti (PPA) peadirektor Elmar Vaher. „Kuna meediasse oli info lekitatud varem, kui ta seda plaanis, siis ta pidas vajalikuks kärpesse minevate üksustega silmast silma rääkida. Ta selgitas, et siseministeeriumi poolt on tulnud PPA-le enneolematult suur kärpenõue ja orkester on praegu kärpeplaanis sees,“ rääkis kohtumisest PPA orkestri Big Bandi dirigent Siim Aimla."
ohtuleht,  18. mai 2021 12:13,Krimi,https://www.ohtuleht.ee/1034261/politseinikud-paastsid-parnu-joest-uppumisohtu-sattunud-mehe,Politseinikud päästsid Pärnu jõest uppumisohtu sattunud mehe ,"Pärnu jõgi. Reedel, 14. mail sai politsei teate, et Tori vallas on kadunud 29aastane mees. Kohapeal selgus, et mees läks Pärnu jõkke ujuma ning sõpradel ei õnnestunud teda enam leida.Kella 22.50 ajal tuli häirekeskusele teade, mille kohaselt oli Pärnus kaduma läinud 29aastane mees. Väljakutsele reageerinud politseinikud selgitasid kohapeal välja, et 29aastane mees oli mõnikümmend minutit tagasi läinud Pärnu jõkke ujuma ning seejärel sõprade silmapiirilt kadunud.„Teatele reageerinud patrullid, sealhulgas politsei merepäästeüksus, suundusid nii sündmuskohale kui ka esialgsest sündmuskohast umbes 500 meetri kaugusele, jõe allavoolu, Tammiste külas jõekaldal asuvale paadisillale,“ rääkis Pärnu politseijaoskonna patrullitalituse välijuht Rein Jõgeva.Esialgu ei olnud kaldalt jõge valgustades jões näha mitte kedagi. „Kella 23.10 paiku märkas Tammiste piirkonda kontrollinud patrull jões inimest, kes ei suutnud kaldale ujuda ning keda jõevool kandis allavoolu, jõekaldast kaugemale. Patrull proovis korduvalt viskeliini uppujani visata, ent see ei õnnestunud,“ selgitas Jõgeva.Mõni minut pärast mehe asukoha tuvastamist jõudis politsei merepäästeüksus esialgsest sündmuskohast Tammiste piirkonda ning tõi mehe kaldale. Alajahtunud mees mähiti kiirelt villase teki ja termokile sisse ning anti üle meedikutele, kes eluohtlikus seisundis mehe haiglasse viisid. „Kuna suutsime mehe asukoha väga kiiresti tuvastada, siis oli tegu väga õnneliku õnnetusega. Oleks mees mõned minutid kauem vees olnud, siis võinuks sellel õnnetusel olla väga traagilised tagajärjed,“ rääkis Jõgeva. Tänaseks on mees haiglast koju lastud.  Politsei paneb inimestele südamele, et ujuma minnes tuleb alati kriitiliselt hinnata vee temperatuuri, voolu ja lainetust. Vette minnes tuleb arvestada, et vesi võib ootamatult sügavaks minna. Enda ohutuse tagamiseks tuleks ujuda kaldaga paralleelselt, sest siis saab ootamatu olukorra tekkimisel jalad põhja panna ning vajadusel kaldale naasta."
ohtuleht,  18. mai 2021 06:59,Eesti uudised,https://www.ohtuleht.ee/1034225/uhendus-kaib-piritale-rajatava-arihoone-tottu-tallinna-linnaga-kohut,Ühendus käib Piritale rajatava ärihoone tõttu Tallinna linnaga kohut ,"„Tallinna linnavalitsuse korraldusega kehtestati Pirita tee 32, Pirita tee 50 jа Maarjamäe 11 kinnistute ning lähiаla detailplaneering, mille eesmärk on Pirita tee 32 ja Pirita tee 50 kinnistute üheks krundiks liitmine ja sellele ehitusõiguse andmine ühe kolme kuni kuue maapealse ja ühe maa-aluse korrusega ärihoone ehitamiseks,“ ütles Tallinna linnaplaneerimise ameti õigusosakonna juhataja Eva Vanamb. Selle korralduse ongi MTÜ Maarjamäe Ühendus Tallinna halduskohtus vaidlustanud. Halduskohus kaebust ei rahuldanud. Vanambi sõnul esitati apellatsioon ja kohtuvaidlus on praegu pooleli ringkonnakohtus. Kohus arutab edasikaebust juunis. "
ohtuleht,  17. mai 2021 20:19,Maailm,https://www.ohtuleht.ee/1034221/who-pikad-tootunnid-tapavad-igal-aastal-745-000-inimest,WHO: pikad töötunnid tapavad igal aastal 745 000 inimest (5),"Maailma terviseorganisatsioon (WHO) avaldas uurimuse, mille kohaselt põhjustavad liiga pikad tööpäevad kõiksugu peamiselt südamega seotud tervisehädasid, mis viivad igal aastal hauda sajad tuhanded inimesed. Eriti mõjutavad pikad töötunnid inimesi Kagu-Aasias ning keskealisi või vanemas eas mehi.Nädalas üle 55 tunni töötamine tõstis südamerabanduste tõenäosust 35 protsendi ehk põhimõtteliselt kolmandiku võrra, kui võrrelda vaid 35‒40tunnise töönädalaga.See ei tähenda, et õnnetu töömesilane kukub tingimata tööpostil kokku. Südamevaevused annavad endast märku alles hilisemas eas, kui rängad tööaastad juba selja taga ja kahju tehtud. Pikad tööpäevad pole pelgalt stressirohked, vaid kipuvad ka ahvatlema inimesi suitsetamise, ülesöömise ja viinakuradi rüppe.Kuigi uuring ei puudutanud pandeemiaaega, eeldavad teadlased seni kogutud andmetele tuginedes, et kodutöö tunnid venivad kontoris veedetud ajast pikemaks. Kodus töötades võivad samuti välja kujuneda halvad harjumused: kehv rüht, igavussöömine jne."
ohtuleht,  17. mai 2021 19:55,Eesti uudised,https://www.ohtuleht.ee/1034222/kool-voib-maskist-keelduva-opilase-ajutiselt-oppetoost-korvaldada,Kool võib maskist keelduva õpilase ajutiselt õppetööst kõrvaldada (8),"Õppetöö jätkub taas kontaktõppena, kuid et nakkusoht on endiselt kõrge, kohustab valitsus üle 12aastaseid õpilasi kandma kooli siseruumides maski. Mida saab kool teha, kui õpilane maskist keeldub?Erinevatest koolidest antakse teada, et enamik õpilastest mõistab maskikandmise vajadust ja peab reeglist kinni. Ette on tulnud vaid üksikud juhud, kui õpilane keeldub maski ette panemast või võtab kooliga selle tõttu ühendust lapsevanem."
ohtuleht,  17. mai 2021 19:47,Eesti uudised,https://www.ohtuleht.ee/1034223/muusikanoukogu-avalik-kiri-ministritele-paljude-inimeste-too-purustamine-uhe-eelarvekarpega-pole-kohane-institutsioonile-kes-meid-kaitsma-peaks,"Muusikanõukogu avalik kiri ministritele: paljude inimeste töö purustamine ühe eelarvekärpega pole kohane institutsioonile, kes meid kaitsma peaks (56)","Kaitseväe orkesterEesti muusikanõukogu koos oluliste muusikavaldkonna organisatsioonide ja institutsioonidega väljendavad suurt muret kaitseväe orkestri, kui muusikakultuuri jaoks olulise kollektiivi, likvideerimisplaani osas. Esmaspäeval, 17. mail saadeti ühiselt pöördumine peaminister Kaja Kallasele, kaitseminister Kalle Laanetile ning kultuuriminister Anneli Otile.Austatud peaminister Kaja Kallas,lugupeetud kaitseminister Kalle Laanet jakultuuriminister Anneli Ott,pöördume Teie poole sügava murega, mis tekkis 16. mail k.a. ajakirjanduse vahendusel saabunud uudisest kaitseväe orkestri likvideerimise kohta selle aasta septembrist.102-aastane orkester on olnud mitte pelgalt üks meie riigi sümboleid, mida näevad ja kuulevad riigi kodanikud pidupäevadel ja teiste riikide juhid meie kultuurriiki külastades, vaid ka professionaalse puhkpillimuusika kroonijuveel ja kontsertorkestrina asendamatu koostööpartner erinevatele institutsioonidele üldlaulupidudest arvukate kontserdikorraldajateni. Just suuresti tänu kaitseväe ning politsei- ja piirivalveorkestritele on meie heliloojatel säilinud traditsioon ja võimalus luua keerukamat puhkpillimuusikat. Kaitseväe orkester olnud ainus kollektiiv, mis süstemaatiliselt arendab ja jäädvustab meie tseremoniaalmuusikat.Kokkuhoid ei tohi alata sellest, mille kaitsmise nimel me oma võitlusvõimet ja lahinguvalmidust kasvatame – see on Eesti kultuur. Professionaalse muusiku ettevalmistus on kaugelt pikem, kui mistahes teisel erialal kaitseväes, kõrgtasemega muusikakollektiivi üles ehitamise aeg aga mõõdetav aastakümnetega. Paljude inimeste töö purustamine ühe eelarvekärpega pole kohane institutsioonile, kes meid kaitsma peaks. Selle sammuga ei heiduta me mitte oma riigi vastaseid, vaid arvukaid noori eemale puhkpillimuusiku elukutsest ning võimalusest teenida oma riiki relvaga, mille käsitsemist on õpitud 15–20 aastat – pilliga.Paneme Teile, austatud valitsuse liikmed, südamele, et professionaalne kultuur, mille oluline osa kaitseväe orkester on olnud, pole isetekkiv või -reguleeruv ökosüsteem, vaid meie kõigi igapäevane hool, kohustus ja pingutus. Palume Teilt kaitseväe orkestri, kui Eesti muusikakultuuri olulise kollektiivi säilitamist.Allakirjutanud organisatsioonid:Eesti Muusikanõukogu (Ivari Ilja, president)Eesti Muusika- ja Teatriakadeemia (Margus Pärtlas, prorektor)Rahvusooper Estonia (Ott Maaten, peadirektor)Eesti Riiklik Sümfooniaorkester (Kristjan Hallik, juhatuse liige)Eesti Laulu- ja Tantsupeo SA (Margus Toomla, juhatuse liige)Eesti Kontsert (Kertu Orro, juhatuse liige)Eesti Interpreetide Liit (Henry-David Varema, juhatuse esimees)Eesti Heliloojate Liit (Märt-Matis Lill, esimees)Eesti Kooriühing (Hirvo Surva, esimees)Eesti Puhkpillimuusika Ühing (Kaido Kivi, esimees)Eesti Meestelaulu Selts (Indrek Vijard, esimees)Eesti Naislaulu Selts (Margit Võsa, esinaine)Eesti Segakooride Liit (Veronika Portsmuth, esimees)Eesti Sümfooniaorkestrite Liit (Edmar Tuul, juhatuse liige)Puhkpillimuusika koda (Harry Illak, tegevsekretär)Pärnu Linnaorkester (Helen Erastus, direktor)Tallinna Filharmoonia ja Tallinna Kammerorkester (Margit Tohver-Aints, direktor)Politsei- ja Piirivalveorkester (peadirigent Hando Põldmäe)Eesti Muusika Infokeskus (Evi Arujärv, direktor)"
ohtuleht, Greete Kõrvits,Maailm,https://www.ohtuleht.ee/1034052/massihaud-keset-ookeani-teismeline-tudruk-triivis-merel-22-paeva,MASSIHAUD KESET OOKEANI: teismeline tüdruk triivis merel 22 päeva (18),"Algselt ilmus 15. mailImmigrandid saabusid Kanaari saartele. Pilt on illustreeriv. 26. aprillil märkas Hispaania sõjavägi paati, mis hulpis Lääne-Sahara ranniku lähedal keset merd. Alguses olevat paati istunud 59 inimest, kuid neist vaid kolm jäi ellu. Nende seas oli 17aastane Aicha Elevandiluurannikult, kes veetis kolm nädalat merel. ,,See oli massihaud keset merd,“ kommenteeris üks Hispaania sõjaväelane.Paat oli teel Kanaari saartele, ent sinna see kunagi ei jõudnudki. Kanaari saared on paremat elu otsivate Aafrika sisserändajate seas populaarne tee Euroopasse. Küll aga muudavad tugevad merevoolud reisi ohtlikuks, mistõttu kuuleb viimasel ajal üha rohkem lugusid uppunud inimestest ja kaduma läinud paatidest. Sisserändajate paadid on sageli halvas seisukorras ja ülerahvastatud.17aastane Aicha räägib BBC-le, kuidas juba teiseks päevaks ei olnud paadis viibijatel ei vett ega toitu. Neljandaks päevaks sai otsa kütus. 22 päeva merel triivinud paadis suri 56 inimest. ,,Lõpuks ei olnud meil isegi jõudu, et surnuid paadist välja tõsta,“ kirjeldab Aicha.Ellujäänud päästeti ning nad on nii füüsiliselt kui ka psühholoogiliselt taastumas. Surnud, kes paadist kätte saadi, maetakse maha.Elevandiluurannikult põgenevad inimesed sealse poliitilise ebastabiilsuse tõttu. Sügisel toimunud valimistele järgnes riigis taas vägivallalaine. Üldjuhul põgenevad elevandiluulased siiski oma naaberriikidesse. Kuna riik on koostöös ÜROga ise tihtilugu teiste Aafrika maade põgenikele varjupaika pakkunud, leiavad näiteks mitmed libeerlased, et aeg on naabritele samaga vastata ning põgenikud vastu võtta, vahendas Radio France Internationale. Kuigi mõned libeerlased on valmis vägivalla eest põgenejaid avasüli vastu võtma ning tunnevad tänuvõlga oma aastatepikkuse kodusõja ajast, kui paljud libeerlased ohu eest Elevandiluurannikule põgenesid, ei ole kõik valmis naabrite suhtes samariitlast mängima. Paljud kardavad, et lisaks naistele, lastele ja väetimatele inimestele võivad ressursside otsinguil piiri ületada ka relvastatud võitlejad. Paremaks peavad need libeerlased siiski seda, kui naabrid oma erimeelsused ise ja enda maa pinnal rahumeelselt selgeks räägiksid."
ohtuleht,  17. mai 2021 19:03,Eesti uudised,https://www.ohtuleht.ee/1034159/laanet-mina-ei-ole-kusagil-pool-veel-otsustanud-et-kaitsevae-orkester-tervikuna-kaob,"Laanet: mina ei ole kusagil pool veel otsustanud, et kaitseväe orkester tervikuna kaob (193)","Kalle Laanet esmaspäeval riigikogu eesKaitseminister Kalle Laanet ei välistanud esmaspäeval riigikogu liikmete arupärimistele vastates, et kaitseväe orkester leiab rakenduse kaitseministeeriumi valitsemisalas või koostöös siseministeeriumiga mõnes muus vormis. Tema teada ei plaanita täielikult kaotada ka kaitseväe kaplanteenistust.Laanet rääkis enne parlamendisaadikute küsimustele vastamist riigi majanduslikust olukorrast. Ta märkis, et epideemia ja sellega kaasnenud majanduslangus on vähendanud märgatavalt riigi kaitsekulu pikaajalist prognoosi. „Muidugi – olukorra muudab oluliselt tõsisemaks eelmise valitsuse tekitatud miljardiline katteta tulu eelmises riigieelarvestrateegias,“ torkas Laanet.Hoolimata kavandatavast kokkuhoiust on tema sõnul järgmisel aastal kaitsekulude maht 712 miljonit eurot, mis on üle 66 miljoni rohkem kui käesoleval aastal.Tarmo Kruusimäe avaldas nördimust, et ehkki raha tuleb justkui juurde, jääb sellest miski ime läbi ikkagi väheks. „See on nagu „Nukitsamehe“ filmis – kui enne ei olnud üldse mitte midagi, aga nüüd on ja nüüd üldse ei jagu. Millest me peaksime veel loobuma, kui sellest 66 miljonist ei jagu kaitseväe orkestri ja kaplanteenistuse jaoks?“ imestas Kruusimäe.„Kaitseväe juhataja on teinud kaitseväe sisse sellise otsuse ja teatanud kaitseministrile, et teeb sellise ettepaneku. Mina, ehk kaitseminister, ei ole kusagil pool veel otsustanud, et kaitseministeeriumi valitsemisalas tervikuna kaovad nii kaitseväe orkester kui kaplanteenistus. Esiteks, kaplanteenistust minu andmetel, kaitseväe juhataja järgi, ei plaanita täielikult kaotada, vaid vähendada kaplanite arvu. Teiseks, kaitseväe juhataja on öelnud, et ta ei näe praeguse kokkuhoiu valguses võimalust orkestril jätkata kaitseväe sees. Oleme koostöös siseministriga arutanud, kuidas kahte orkestrit paremini kasutada traditsiooniliste ürituste läbiviimisel. Seega täna on sama probleemi ees ka politsei- ja piirivalveamet ja siseminister. See probleem on tunduvalt laiem ja me tegeleme, et sellele lahendust leida,“ vastas Laanet.Mihhail Lotman tõi välja, et kaitsevaldkonnas on märgilistel asjadel tihtipeale sama suur tähendus kui tehnikal.„Kaitsekulutuste vähendamine on iseenesest väga halb signaal praeguses rahvusvahelises olukorras. Teile on antud mingisugune protsent, mida peate täitma, aga see, mida on praegu kärbitud, ei näita kuidagi sõjaväelist mõtlemist. Tundub, et mis tähtsus on orkestril? Ühelgi Euroopa riigil, kellel on sõjavägi, ei puudu orkester. Sõjaväelane teab, kui tähtis on orkester sõjaväes,“ ütles Lotman, kelle sõnul võib ajaloost tuua mitu näidet, kus orkester otsustas lahingu saatuse.Laanet rõhutas, et kaitseministeerumi arengukava vaadatakse üle riigieelarve strateegiast tulenevalt. Viimast vaadatakse üle igal aastal.„Need on kõik muutuvad suurused. Kui te üritate väita, et kaitsevaldkonna eelarve väheneb, siis see pole nii. Jah, ta ei kasva nii palju, kui oli unistuste plaan, aga ta ei vähene. Küsimus on selles, kas ta kasvab nii palju, kui loodeti. Jah, ta ei kasva nii palju,“ ütles Laanet.„Mis puudutab orkestrit, siis ma olen nõus nii kaitseväe juhatajaga kui ka sellega, et me peame leidma kaitseväe orkestrile sobilikke lahendusi, sest traditsioonid on olulised. Ja sellega me tegeleme. Ma saan ainult öelda seda, et kui kaitseväe juhataja on teinud enda jaoks otsuse, et kaitseväe koosseisus kaitseväe orkester ei ole, siis mina ei ole otsust teinud, et kaitseministeeriumi valitsemisalas või mingis muus vormis koostööd tehes siseministeeriumiga see ära kaob. Me tegeleme sellega,“ lubas Laanet."
ohtuleht,  17. mai 2021 17:59,Krimi,https://www.ohtuleht.ee/1034217/tapal-poorasid-tulli-kohalikud-ja-liitlassodurid-kohale-tulid-sojavaepolitsei-ja-politseipatrull,"Tapal pöörasid tülli kohalikud ja liitlassõdurid, kohale tulid sõjaväepolitsei ja politseipatrull (36)","SõjaväepolitseiLaupäeva õhtul tekkis Tapa söögikohas tüli liitlassõdurite ja kohalike elanike vahel ning kohale tulid ka sõjaväepolitseinikud ja politseipatrull. Virumaa Teataja sõnul oli tüliõunaks naisterahvas, kellega sõdurid juttu tegid, ent sellega polnud nõus kohalikud.Rakvere patrullitalituse juht Tauno Lempu sõnul tuli häirekeskusesse teade rüselusest kella 20 paiku. „Politsei selgitas, et esialgsetel andmetel oli tekkinud arusaamatus Eestis teenivate välismaa sõdurite ja kohalike meeste vahel,“ ütles Lempu. „Seda praegu teadaolevalt põhjusel, et sõdurid olid juttu teinud ühe naisega, mis oli kohalikele meestele vastuvõetamatu nii, et tekkis sõnelus ja sealt edasi rüselus.“Patrulltalituse juhi sõnul saabus sündmuskohale ka sõjaväepolitsei, kes kasutas ühe agressiivselt käitunud kohaliku mehe rahustamiseks käeraudu. „Politsei kohale jõudes osapooltel üksteise suhtes pretensioone ei olnud ja olukord oli juba rahunenud. Nii vabastati ka käeraudadesse pandud mees ja lubati tal oma teed minna,“ sõnas Lempu.Ta lisas: „Tol hetkel ei märkinud keegi, et arusaamatusest tekkinud rüseluses keegi viga oleks saanud. Suhtleme täiendavalt veel mõlema osapoolega ning kui ilmneb, et kellelgi on etteheiteid, hindab politsei neid ütlusi täiendavalt otsustamaks, kas on alust menetluse alustamiseks.“"
ohtuleht,  17. mai 2021 17:48,Maailm,https://www.ohtuleht.ee/1034200/keegi-ei-taha-et-lapsed-asjatult-surevad-eesti-ekspertide-arvates-ei-lope-iisraeli-ja-palestiina-verine-konflikt-niipea,"„Keegi ei taha, et lapsed asjatult surevad.“ Eesti ekspertide arvates ei lõpe Iisraeli ja Palestiina verine konflikt niipea ","Palestiinlasest poiss Gaza linnas rusude keskel. Ilmselt püsib vastuoluline konflikt aktiivsena veel mõnda aega.Osaliselt tunnustatud Palestiina riigi välisminister Riyad al-Maliki teatas pühapäeval ÜRO julgeolekunõukoja istungil, et Iisraeli rünnakuid Gaza sektorile võib määratleda sõjakuritegudena. Euroopa Parlamendi saadiku Jaak Madisoni arvates pole kuigi mõistlik täie tõena võtta kõike seda, mida räägib Palestiina pool, sest tegemist pole toimiva riigiga ja nad majutavad ametlikult terroristlikke organisatsioone. „Samuti on nad korraldanud pidevalt rünnakuid Iisraeli vastu. Ent kui asi on liikumas suuremahulisemaks sõjaks, siis rikkumisi võib tulla nii juutide kui ka palestiinlaste poolelt,“ nentis Madison, kelle arvates on kätte jõudnud faas, kus küsimus seisneb selles, kas konflikt eskaleerub täieulatuslikuks sõjaks. Kui nii juhtub, siis on vaja hoolikamalt jälgida, kuidas käitub kumbki osapool."
ohtuleht,  17. mai 2021 16:55,Eesti uudised,https://www.ohtuleht.ee/1034206/riik-kupatab-pagulased-koju-tagasi-inimoiguslaste-hinnangul-eeldab-politsei-et-varjupaigataotleja-valetab,"RIIK KUPATAB PAGULASED KOJU TAGASI: inimõiguslaste hinnangul eeldab politsei, et varjupaigataotleja valetab (4)","MIS NEIST EDASI SAAB? Eesti Inimõiguste Keskuse juhi Egert Rünne sõnul ei saa me tegelikult kunagi teada, mis saab edasi neist varjupaigataotlejatest, kes saadetakse kodumaale tagasi – kas neid kiusati taga või kas nad jäid üldse ellu?Mullu jättis politsei- ja piirivalveamet rahuldamata kaks kolmandikku Eestis esitatud varjupaigataotlustest. Pagulaste abistamisega tegelevate organisatsioonide hinnangul eeldab amet juba ette, et varjupaigataotlejad valetavad. Läinud nädalal Õhtulehes ilmunud lugu varjupaika taotlevast Abioyest (nimi muudetud) on sellise suhtumise musternäide. On selged tõendid, et meest on tema jutlustamistegevuse käigus rünnatud ja üritatud ka tappa. Ta pääses 2018. aastal napilt eluga tulistamisest kirikus, kus hukkus lisaks kahele preestrile veel 17 inimest – fotod preestrite matustest leiab rahvusvahelisest meediast, loo Abioye eluga pääsemisest sama tulistamise käigus Nigeeria ajakirjandusest. Selle asemel on politsei- ja piirivalveamet (PPA) aga olnud algusest peale keskendunud tema loos leiduvatele väidetavatele vastuoludele. Abioye on pidanud hankima Nigeeriast üha uusi tõendeid, kinnitamaks oma loo tõelevastavust."
ohtuleht,  17. mai 2021 16:48,Krimi,https://www.ohtuleht.ee/1034209/reedel-tallinnas-autolt-loogi-saanud-72aastane-naine-suri-haiglas,Reedel Tallinnas autolt löögi saanud 72aastane naine suri haiglas (3),"Reedel, 14. mail said Tervise ja Retke tee ristmikul autolt löögi 80- ja 72aastane naine. Jalakäijad toimetati sündmuskohalt haiglasse, kus 72aastane naine pühapäeva hilisõhtul suri.Häirekeskus sai liiklusõnnetusest teate reedel kell 15.48. Esialgsetel andmetel sõitis 64aastane mees sõiduautoga Volkswagen Golf vasakpööret sooritades otsa reguleerimata ülekäigurajal teed ületanud jalakäijatele, 80aastasele naisele ja 72aastasele naisele. Jalakäijad toimetati haiglasse, kus eile hilisõhtul 72aastane naine kahjuks suri. Teine naine viibib endiselt haiglaravil. Volkswagenit juhtinud 64aastane mees oli kaine.Liiklusjärelevalvekeskuse juhtivuurija Kaja Hundi sõnul peavad sõidukijuhid pööret sooritades olema väga tähelepanelikud. „Ülekäigurajale lähenedes tuleb hoog maha võtta ja veenduda, et keegi parasjagu teed ei ületa. Jalakäija on liikluses alati nõrgem osapool ja kui juhtub õnnetus, võivad kahjuks tagajärjed olla traagilised,“ lisas Hunt.Käesoleval aastal on jalakäija osalusel juhtunud pisut üle 70 liiklusõnnetuse, milles saanud vigastada 70 ja hukkunud 4 inimest."
ohtuleht,  17. mai 2021 16:36,Krimi,https://www.ohtuleht.ee/1034045/politsei-otsib-harjumaal-kadunud-72aastast-nikolayd,Politsei otsib Harjumaal kadunud 72aastast Nikolayd (6),"Reede õhtul kella 21.30 ajal andsid murelikud lähedased häirekeskusele teada, et Nikolay lahkus hommikul kodust teadmata suunas ega ole endiselt tagasi tulnud. Teadaolevalt lahkus mees oma Põhja-Tallinnas Sitsi asumis asuvast kodust reede hommikul kella 8 ajal. Telefoni mehel kaasas ei ole.Vaatamata mitu päeva kestnud otsingule on Nikolay endiselt kadunud. Mehe lähedased ja politsei on korduvalt kontrollinud Stroomi ranna, Rocca al Mare ja Paljassaare piirkonda. Kuna mehel võib olla terviseprobleeme, on politsei mitu korda kontrollinud ka erinevaid tervishoiuasutusi, kuid nendes Nikolay ei viibi.Pühapäeval helistas häirekeskusesse inimene, kes nägi kirjeldusega sarnanevat meest liikumas Rahumäel Sihi tänava kandis. Ümbruskond kontrolliti läbi, kuid Nikolayd ei leitud. Praegu vaatab politsei läbi erinevate kaamerate salvestisi, et leida Nikolay võimalik liikumissuund ning otsingud sellesse piirkonda suunata.Palume jätkuvalt kõigil, kes on Nikolayd näinud või omavad teavet tema võimaliku asukoha kohta, anda sellest teada hädaabinumbril 112."
ohtuleht,  17. mai 2021 16:26,Eesti uudised,https://www.ohtuleht.ee/1034205/pillid-palgelt-ruslan-trochynskyi-kui-kaitsevael-pole-orkestrit-siis-ma-ei-tunne-end-ka-kaitstult-,"PILLID PALGELT! Ruslan Trochynskyi: „Kui kaitseväel pole orkestrit, siis ma ei tunne end ka kaitstult.“ (6)","Kaitsevägi plaanib septembrist täies koosseisus koondada oma esindusorkestri, mille on seni suutnud seisma panna vaid Nõukogude okupatsioon. Nii ajaloolased kui ka muusikud peavad otsust lolluseks.Poliitikute otsusel peab kaitsevägi planeeritud kulutusi kärpima ja kindralleitnant Martin Herem laseb seetõttu lahti 200 inimest – esmahooga hingehoidjaist kaplanid ja kaitseväe esindusliku puhkpilliorkestri. Viimane otsus tundub enneolematu sammuna, sest ilma muusikata pole sõjapidamist kunagi ettegi kujutatud."
ohtuleht, Priit Pärnapuu,Eesti uudised,https://www.ohtuleht.ee/1034182/prokuratuuri-suudistus-muutus-raskemaks-hoiu-laenuuhistu-erial-kriminaalasjas-uuritakse-miljoni-euro-omastamist-altkaemaksu-voltsimist-ja-kelmust,"PROKURATUURI SÜÜDISTUS MUUTUS RASKEMAKS: hoiu-laenuühistu ERIAL kriminaalasjas uuritakse miljoni euro omastamist, altkäemaksu, võltsimist ja kelmust (6)","Kell 13.47 avaldatud artiklit on täiendatud kell 16.01.ERIALRiigiprokuratuur esitas eile seitsmele inimesele ja kahele äriühingule süüdistuse kriminaalasjas, millega uuriti hoiu-laenuühistus ERIAL toimunud investeerimiskelmust ja omastamist. Lisaks esitati süüdistus altkäemaksu andmises ja võtmises. „Süüdistus läks raskemaks,“ võrdles riigiprokurör Sigrid Nurm tänast seisu novembriga, mil riigiprokuratuur ja keskkriminaalpolitsei avalikustas esmakordselt 2020. aasta alguses alanud menetluse sisu.Kuritegude kesksed isikud ja sündmused jäid samaks. Jätkuvalt on kõne all veidi enam kui miljoni euro omastamine kinnisvaratehingute läbi ning samuti investeerimiskelmus, kus hoiu-laenuühistu osakapitali näidati kunstlikult suuremana, kui see oli tegelikult."
ohtuleht,  17. mai 2021 15:54,Eesti uudised,https://www.ohtuleht.ee/1034201/video-kui-orkester-enam-ei-mangi-ehk-sobiks-kaitsevae-paraadile-hoopis-see-armastatud-eesti-lugu,VIDEO | Kui orkester enam ei mängi: ehk sobiks kaitseväe paraadile hoopis see armastatud eesti lugu? (14),"Muusik Valter Soosalu avaldas Facebookis hirmnaljaka video, kus vabariigi aastapäeva kaitseväe paraadil kõlav „Presidendi marss“ on asendatud ühe armastatud Eesti lauluga. Vaata videot!"
ohtuleht,  17. mai 2021 14:37,Eesti uudised,https://www.ohtuleht.ee/1034183/karpekaarid-kaitsejoududes-endine-kaplan-seda-tood-ei-saa-moota-numbritega-lahing-on-ebavordne,KÄRPEKÄÄRID KAITSEJÕUDUDES | Endine kaplan: seda tööd ei saa mõõta numbritega. Lahing on ebavõrdne (1),"Kaitseväe endise kaplani Peeter Partsi hinnangul on praegusel pineval ajal parem, kui paraadide asemel tegeletakse rohkem sisuga.Nii kaitseväe väeosades kui ka Afganistani missioonil kaplanitööd teinud Peeter Partsi sõnul on vaimuliku toetus vajalik igas kaadrikoosseisus. Samas annab ta endale aru, et kaitseväes on valdkondi, mis vajavad suuremat tähelepanu. „Paraadsõjaväe aeg on möödas. Tegelik olukord maailmas on terav ja see pauk võib tulla Eestile nii ootamatult, nagu ta tuli 1939. aastal,“ ütles Parts.Alates 1990ndate teisest poolest on Peeter Parts olnud kaplan nii Jõhvi, Tapa kui ka Tallinna väeosades. 2007. aastal osales ta Afganistani missioonil Estcoy-IV koosseisus. Praegu teenib ta Viljandimaal Kolga-Jaani kogudust ja on Kaitseliidu Sakala maleva kaplan."
ohtuleht,  17. mai 2021 14:15,Eesti uudised,https://www.ohtuleht.ee/1034185/kallas-hallide-passide-kaotamisest-eesti-keele-oppimine-pole-kodakondsuse-saamiseks-palju-noutud,Kallas hallide passide kaotamisest: eesti keele õppimine pole kodakondsuse saamiseks palju nõutud (2),"Kas NATO ja Euroopa Liit kaitsevad Eestis Venemaa agressiooni eest, küsib BBC ajakirjanik peaminister Kaja Kallaselt taskuhäälingus HARDtalk."
ohtuleht,  17. mai 2021 13:58,Uudised,https://tervis.ohtuleht.ee/1034157/video-kiik-palume-alla-30aastastel-covid-19-vaktsineerimisele-registreerimisel-kannatust,VIDEO | Kiik: palume alla 30aastastel Covid-19 vaktsineerimisele registreerimisel kannatust (15),"Tanel KiikMinister Kiik ütles, et iga vaktsineerimine aitab kaasa ühiskonna avamisele ja pandeemia lõpule. Ta rõhutas, et seni on jõudnud Eestisse vaid kolmandik tellitud Pfizeri koroonavaktsiinidest ehk kellelgi pole ohtu, et jääb vaktsiinist ilma. Kiik kutsus üles ka rahulikkusele vaktsineerimise aega broneerides.Vaktsineerimise töörühma juht Marek Seer tõi välja, et 16- ja 17aastased ei saa vanemateta koroonavaktsiinile registreerida – neile saab aja panna seaduslik esindaja. Seer palus ka kõigilt alla 30aastastelt, et enne kella 19 ei tasu digiloo portaali minna.Arkadi Popov ütles, et homsest saab vaktsineerimisele registreerida ka kõnekeskuse numbril 1247. Popov avaldas lootust, et see leevendab digiregistratuuri koormust.Vaktsineerimisest Ida-Virumaal rääkides ütles minister, et maakonnas on tempo kasvanud ning hõlmatuse tõstmiseks on töös erimeetmed. Kiige sõnul on praegu nakatumisnäit ligi kaks korda kõrgem Eesti keskmisest, ent positiivsest küljest on Ida-Virumaal vaktsineerituse hõlmatus jõudsalt tõusmas.Tänahommikuse seisuga on Eestis vähemalt ühe doosiga Covid-19 vastu vaktsineeritud 401 317 inimest, mis on 37,4 protsenti täisealisest elanikkonnast. "
ohtuleht,  17. mai 2021 13:38,Krimi,https://www.ohtuleht.ee/1034180/purjus-naine-viskas-vastu-seina-kassi-kelle-elu-ei-onnestunud-paasta,"Purjus naine viskas vastu seina kassi, kelle elu ei õnnestunud päästa (5)","Foto on illustreerivLaupäeval, 15. mail tappis 55aastane naine Tori vallas kassi. Esialgsetel andmetel viskas joobes 55aastane naine noore kassi hooga vastu seina ning ehkki loom toimetati kiiresti loomkliinikusse, siis tema elu paraku päästa ei õnnestunud, ütles Õhtulehele Lääne prefektuuri pressinõunik Maria Gonjak.Naine toimetati esmalt kainenema ning juhtunu osas alustati kriminaalmenetlus karistusseadustiku paragrahvi alusel, mis käsitleb looma julma kohtlemist."
ohtuleht,  17. mai 2021 13:23,Inimesed,https://elu.ohtuleht.ee/1034167/tappev-otsus-president-kennedy-andis-enne-atentaati-korralduse-mis-sai-talle-saatuslikuks,"TAPPEV OTSUS: president Kennedy andis enne atentaati korralduse, mis sai talle saatuslikuks (1)","USA presidendipaar mõned hetked enne atentaati läbi Dallase sõitmas. Homme ilmub USAs raamat „Zero Fail: The Rise and Fall of the Secret Service“, mis käsitleb Ühendriikide presidentide ajalugu salateenistuse pilgu läbi. Ajalehe Washington Post ajakirjanik Carol Leonnig avaldab president John F. Kennedy surma kohta detaili, mis sunnib küsima: kas JFK-le võis saatuslikuks saada tema enese otsus?"
ohtuleht,  17. mai 2021 09:35,Inimesed,https://elu.ohtuleht.ee/1034153/universumi-kauneimaks-naiseks-krooniti-mehhiko-tarkvarainsener,Universumi kauneimaks naiseks krooniti Mehhiko tarkvarainsener (13),"Värske Miss Universum on Andrea Meza Mehhikost. Eile õhtul kuulutati Floridas uueks Miss Universumiks 26aastane Mehhiko iluduskuninganna Andrea Meza. Lõuna-Ameerikast oli pärit kogu esikolmik. Mullune „Miss Universum“ jäi koroonapandeemia tõttu ära. Seega asetas tarkvarainseneri diplomiga mehhiklannale võitjakrooni pähe Miss Universum 2019 Zozibini Tunzi.Andrea konkureeris iludusvõistlusel 73 kaunitariga.Esimeseks printsessiks krooniti Miss Brasiilia Julia Gama, teiseks printsessiks Miss Peruu Janick Maceta Del Castillo."
ohtuleht,  17. mai 2021 09:23,Inimesed,https://elu.ohtuleht.ee/1034152/skandaalne-vaide-bill-gates-loi-oma-alluvatele-kulge-ning-pidas-aastaid-armukest,SKANDAALNE VÄIDE: Bill Gates lõi oma alluvatele külge ning pidas aastaid armukest (10),"Bill ja Melinda Gates 2015. aastal. Bill Gatesi abielu purunemise tagamaadest on uut infot laekunud. Mitu nimekat väljaannet väidab, et Microsofti asutajal oli kombeks naisalluvatele läheneda. Üks neist kinnitab, et tal oli kolme lapse isa Billiga aastaid seksisuhe. Bill ja Melinda Gates teatasid 27 aastat kestnud abielu karilejooksust kaks nädalat tagasi. Kohtupabereis kuulutab Melinda, et nende liit on pöördumatult purunenud. Uudis mõjus üldsusele šokina: pealtnäha paistis tegu olevat üksmeelse ja õnneliku paariga.Ent nüüdseks on Gateside abielu kohta värsket infot tilkunud. Nii Wall Street Journal kui ka New York Times kirjutavad, et Bill on aastate jooksul nii Microsoftis kui ka oma naisega kahasse juhitavas heategevusorganisatsioonis naisalluvatele lähenenud. 2019. aastal alustati Microsoftis koguni sisejuurdlust, sest üks endine töötaja kinnitas, et tal oli Billiga aastaid seksisuhe.Juhtumit uuris firmaväline advokaadibüroo. Osa Microsofti juhatuse liikmeist otsustas, et Gates ei kõlba enam enda loodud firma juhatajaks. Umbes aasta tagasi astuski Bill Microsofti juhatusest tagasi ning ütles end edaspidi keskenduvat heategevusfondile. Tema esindaja kinnitab siiski Wall Street Journalile, et lahkumine polnud seotud sisejuurdlusega. Kuid mis oluline: pressiesindaja tunnistab, et Billil oli tõepoolest 2000. aastal – kuus aastat pärast Melindaga abiellumist – suhe Microsofti töötajaga. Ent see olevat jõudnud vastastikusel kokkuleppel lõpule.New York Times teab aga väita, et see polnud Gatesi ainus kord alluvatega sobimatult käituda. Näiteks olevat ta 2006. aastal üht Microsofti naistöötajat e-kirjas restorani kutsunud. Gates olevat toonitanud: kui ettepanek tundub kohatu, võib naine seda ignoreerida. Naisalluv polevatki kirjast välja teinud. Kuid aasta-kaks hiljem olevat Gates samamoodi lähenenud heategevusfondi töötajale, kellega ta parajasti ühises komandeeringus viibis. „Tahan sind näha. Kas tuled minuga õhtustama?“ olevat Gates kokteilipeol küsinud. Naine ütles New York Timesile, et ettepanek tekitas temas ebamugavust ning ta vaid naeris vastuseks.Gates olevatki olnud tuntud oma kohmakate lähenemiskatsete poolest. Mõned alluvad on öelnud, et neile küll ei meeldinud bossi käitumine, kuid ahistamiseks nad seda ei nimetaks. Gates polevat lubanud oma silmarõõmudele tõusu karjääriredelil ning olevat andnud neile alati võimaluse ettepanekust keelduda."
ohtuleht,  17. mai 2021 07:18,Eesti uudised,https://www.ohtuleht.ee/1034149/riigikogulased-kasutasid-20-protsenti-lahetuskuludest,Riigikogulased kasutasid 20 protsenti lähetuskuludest (2),"Riigikogu liikmete  lähetustega seotud kulud olid 2020. aastal kokku 84 886,81 eurot. 2020. aastal kasutasid riigikogu liikmed kogu lähetuste eelarvest alla 20%, seega suurem osa ehk ca 80% jäi alles, teatas riigikogu pressiesindaja Epp-Mare Kukemelk Õhtulehele."
ohtuleht,  17. mai 2021 05:43,Krimi,https://www.ohtuleht.ee/1034148/kaitsjad-taotlevad-venno-loosaare-oigeksmoistmist,Kaitsjad taotlevad Venno Loosaare õigeksmõistmist (35),"Harju maakohus mõistis Venno Loosaarele liitkaristuseks viis aastat vangistust tingimisi viieaastase katseajaga ja talle määrati kohustus osaleda sotsiaalprogrammis. Lisaks eelnevale tunnistati mees süüdi selles, et ta omas 19 fotot ja neli videot mille puhul on tegemist alaealisi erootilises või pornograafilise sisuga kujutava materjaliga, ning ka ilma vastava loata 16-kaliibrilist tuvastamata numbriga sileraudset kaheraudset püssi ja piiratud tsiviilkäibega laskemoona.Venno Loosaare ümber keerlev skandaal algas 2019. aasta 20. detsembril, kui prokuratuur teavitas näitlejale esitatud süüdistusest avalikkust. Loosaarele esitatud süüdistuses seisis, et ta pani toime ühe kuritööepisoodi, kus ta hõõrus nooremat kui kümneaastast tüdrukut läbi riiete suguelundite piirkonnast, samuti leiti tema valdusest 19 fotot ja neli videot lapspornoga. Tänaseks on Loosaare kaitsjad esitanud Harju maakohtu otsusele apellatsiooni Tallinna ringkonnakohtule. "
ohtuleht,  17. mai 2021 05:42,Krimi,https://www.ohtuleht.ee/1034147/vange-on-hoitud-kuni-130-paeva-jarjest-kartseris-oiguskantsler-seadust-tuleb-muuta,Vange on hoitud kuni 130 päeva järjest kartseris. Õiguskantsler: seadust tuleb muuta (6),"Õiguskantsler palub justiitsministeeriumil algatada vangistusseaduse muudatuse eelnõu, kuna Tartu vanglas on kinnipeetavaid hoitud lubamatult kaua, isegi kuni 130 päeva järjest, kartseris.Kontrollkäigul Tartu vanglasse leidis kinnitust, et lisaks mõnepäevasele karistusele ,on kinnipeetavad mitmel juhul kandnud kartserikaristust ka pikemalt: näiteks 21, 35, 41, 43, 56, 75, 85 ja koguni 130 päeva järjest. Mitme kartserikaristuse järjestikku kandmine ületab mitmekordselt rahvusvahelistes kinnipidamisstandardites ja rahvusvaheliste organisatsioonide soovitustes seatud 14 päeva piiri, teatab õiguskantsler Tartu vanglale ja  justiitsministeeriumile.Õiguskantsleri kinnitusel ületavad mitmed Tartu vanglas järjestikku kantud kartserikaristused vangistusseaduses sätestatud 45-päevast kartserimäära ega ole kooskõlas riigikohtu seisukohaga, mille kohaselt tuleb vajaduse korral võimaldada kinnipeetaval mitme kartserikaristuse kandmise vahel olla mõnda aega vangla tavatingimustes.Juba 2016 juhtis õiguskantsler justiitsministeeriumi tähelepanu sellele, et vangistusseaduses sätestatud kartserikaristuse maksimaalne kestus ületab Mandela reeglite artikleid 43–44 arvestades ning ÜRO piinamisvastase eriraportööri ja CPT hinnangul põhjendatud määra mitmekordselt.Vaatamata korduvatele soovitustele ja justiitsministeeriumi 2017. aastal antud lubadusele probleem lahendada, pole seda tänaseni tehtud, kinnitab õiguskantsler, lisades, et kartserikaristuse maksimaalset kestust reguleerivad vangistusseaduse sätted loovad jätkuvalt soodsa olukorra inimeste väärkohtlemiseks.Justiitsministeeriumil tuleks viivitamata ette valmistada ja riigikokku saata vangistusseaduse muudatuste eelnõu, millega need sätted viidaks kooskõlla rahvusvaheliste kinnipidamisstandardite, rahvusvaheliste ekspertide, väljendatud seisukohtadega, teatab õiguskantsler, kelle sõnul tohib vangla kartserikaristust kohaldada vaid kõige tõsisematel juhtudel, viimase abinõuna ja nii lühiajaliselt kui võimalik. Täiskasvanule määratud kartserikaristuse kestus ei tohi ületada 14 ööpäeva. 14-päevasele kartseris viibimisele peab järgnema mõistlik aeg tavarežiimil, lisab ta."
ohtuleht,  16. mai 2021 20:28,Maailm,https://www.ohtuleht.ee/1034139/miljonid-hiired-piinavad-austraallasi,Miljonid hiired piinavad austraallasi (1),"Austraalia New South Walesi osariik piinleb juba nädalaid hiireuputuse käes.Ükski abinõu pole aidanud neist jagu saada. Närilised on läinud ajalehe Sydney Morning Herald andmeil nii häbematuks, et viljasaagi hävitamise kõrval tungivad elamutesse ja söövad inimeste kodudes diivaneid ja riidekappide sisu niipea, kui pererahvas paarikski päevaks minema sõidab.Paljud hotellid on pidanud uksed sulgema, sest sadade kaupa ringi lippavatest hiirtest ei saa mürk jagu, lõksudest rääkimata. Lapsed on juba harjumas sellega, et koolis kubiseb klassipõrand neist närilistest.Põllumeestele jagatakse tasuta tõrjeaineid, kuid neist ei paista kasu olevat. Nüüd on osariik palunud luba tarvitada seni riigis keelatud olnud eriti kanget hiiremürki.„See on hiirtele nagu napalm,“ usub bromadiolooni kasusse osariigi põllumajandusminister Adam Marshall.Hiired ei ole Austraalia põlisasukad. Need tõid kaasa Euroopast tulnud vangilaevad."
ohtuleht,  16. mai 2021 19:46,Maailm,https://www.ohtuleht.ee/1034137/hoiatus-india-viirus-levib-kui-kulutuli,Hoiatus: India viirus levib kui kulutuli (53),"Ühendkuningriigi tervishoiuminister Matt Hancock hoiatas, et koroonaviiruse India variant levib kui kulutuli vaktsineerimata inimeste seas.„Me peame suutma kiiresti vaktsineerida riskirühma kuuluvad inimesed, kes nakatudes vältimatult haiglasse satuvad ja terviseasutuste töö ummistavad,“ ütles Hancock.Suurbritannias on juba avastatud rohkem kui 1300 inimest, kes on nakatunud India viirusega ja osa teadlasi survestab peaminister Boris Johnsoni, et too lükkaks edasi riigi sulgemiseks kehtestatud meetmete tühistamise, ning Saksamaa karmistas reisitingimusi Suurbritanniasse sõitmiseks.Inglased on elanud eri astme karantiinis nüüd juba 420 päeva järjest.Soome Iltalehti lisab uudisele, et Soomes on pärast maipühi India viiruse tõttu karantiinis 920 inimest Kesk-Pohjanmaal."
ohtuleht,  16. mai 2021 19:39,Maailm,https://www.ohtuleht.ee/1034136/portugal-tervitab-koiki-turiste-mone-erandiga,Portugal tervitab kõiki turiste – mõne erandiga (1),"Portugal avas tänasest uksed kõigile Euroopa Liidust, Schengeni alalt ja Suurbritanniast saabuvatele turistidele, kes tulevad näiteks suvepuhkust veetma või vaatamisväärsusi imetlema nagu need veel üksikud reisihuvilised nädalapäevad tagasi Porto linna kaldapealsel (pildil).Lubatud on tulla riigist, kus nakatumisnäit on 100 000 inimese kohta väiksem kui 500.Niisiis jäävad turismivõimalusest ilma lähinaabritest Leedu ja Rootsi.Eestlased võivad Portugali puhkama sõita, kui neil on ette näidata kuni 72 tundi enne matka algust tehtud negatiivne PCR-test.Seda peavad kontrollima lennufirmad, kes saavad iga riiki toodud testita reisija eest kuni 2000 eurot trahvi. "
ohtuleht,  16. mai 2021 19:20,Eesti uudised,https://www.ohtuleht.ee/1034135/paraadmuusika-kolagu-kolaritest-endine-kaitsevae-orkestri-ulem-ennegi-loobitud-fraase-et-oleme-muiduleivasoojad,"PARAADMUUSIKA KÕLAGU KÕLARITEST! Endine kaitseväe orkestri ülem: ennegi loobitud fraase, et oleme muiduleivasööjad (18)","Täiendatud kell 20.55!Kaitseväe orkestri endine ülem Peeter Saan ei usu, et pillimeestel on tagasiteed: „Mis on korra kinni pandud, see kinni jääb.“Aastatel 1996–2019 kaitseväe orkestri ülem olnud kolonelleitnant Peeter Saani sõnul on 40-liikmelises kollektiivis meeleolud kurvad. „Kus sa ikka väga lähed? Paljud neid [muusika]õpetajadki vaja,“ ütles Saan, kelle sõnul on absurd, et Eesti riik ei suuda üleval hoida ühte professionaalset sõjaväeorkestrit. „Meist sõltub absoluutselt kõik selles riigis. Kui meie kuskil peaksime eksima, siis see on rahvusvaheline skandaal!“Saan selgitas, et kaitseväe orkestril on laiem esindusfunktsioon kui ainult kaitseväe moraali hoidmine. Endise dirigendi sõnul on tegu riigi esindusorkestriga, mis astus üles nii sõjaväelistel kui ka riiklikel tseremooniatel, rääkimata muudest üritustest ja kontsertidest – kokku rohkem kui 240 esinemist aastas."
ohtuleht,  16. mai 2021 19:10,Eesti uudised,https://www.ohtuleht.ee/1033777/luksuses-elatud-abielust-sai-kosmaar-polatud-mehe-suur-kattemaks-pidev-jalitamine-ja-ahvardused-vardjas-sa-rikkusid-mu-elu-ara,"LUKSUSES ELATUD ABIELUST SAI KOŠMAAR! Põlatud mehe suur kättemaks: pidev jälitamine ja ähvardused. „Värdjas, sa rikkusid mu elu ära!“ (5)","Eksnaist terroriseerinud mees saadeti kolmeks kuuks reaalselt vangi!Hetkel, mil aastaid abielus olnud naine avastas vannitoa kapist otse vannile suunatud salakaamera, purunesid kõik lootused ammu rappa jooksnud suhet päästa. Lahkuminek päästis aga valla veel suurema terrori.Liidia* ei ole üksnes kaunis, vaid ka väga hea ärivaistuga. Ta elab Tallinna prime spot'is vanalinnas ja sõidab ringi sportautoga, mis paneb ilmselt nii mõnegi mehe kadedusest vanduma. Ka on naine harjunud perega pikkadel puhkusereisidel käima, kas mõnes jõukate seas armastatud Itaalia linnakeses või eksootilistel Seišellidel.Ja kui Liidia armub, siis kohe täiega. Paraku on senised kooselud kulgenud justkui Ameerika mägedel – hoogsalt üles ja siis hirmuäratava kiirusega allamäge. "
ohtuleht,  16. mai 2021 19:10,Eesti uudised,https://www.ohtuleht.ee/1034133/mmsi-pooldaja-hirmutas-vaktsineerima-minevat-pereema,MMSi pooldaja hirmutas vaktsineerima minevat pereema (17),"Pereema sõnul ütles helistaja, et kui end vaktsineerite, siis hakkavad mutatsioonid kergemini külge ning et koroona on pigem tavalisest raskem gripp, mida paljud on läbi põdenud."
ohtuleht,  16. mai 2021 19:00,Krimi,https://www.ohtuleht.ee/1034132/droonifotod-kahe-auto-kokkuporkes-sai-vigastada-kolm-inimest,DROONIFOTOD | Kahe auto kokkupõrkes sai vigastada kolm inimest ,"Pühapäeval enne kella poolt seitset õhtul juhtus liiklusõnnetus Imavere-Viljandi-Karksi-Nuia maantee 23. kilomeetril, kus põrkasid kokku kaks autot. Esialgseil andmeil sai õnnetuses vigastada kolm inimest.Kella 18:20 ajal toimus Imavere-Viljandi mnt 23. km-l Paaksima külas kahe sõiduauto kokkupõrge. Esialgseil andmeil sai õnnetuses viga 3 inimest. Liiklus on kohapeal häiritud. #LõunaP #Politsei"
ohtuleht,  16. mai 2021 17:33,Eesti uudised,https://www.ohtuleht.ee/1034126/urmas-paet-kaitsevae-orkestri-tegevuse-on-seni-lopetanud-ainult-noukogude-okupatsioon-,Urmas Paet: „Kaitseväe orkestri tegevuse on seni lõpetanud ainult Nõukogude okupatsioon.“ (30),"Urmas PaetReformierakonna eurosaadiku Urmas Paeti hinnangul pole mõeldav, et kaitsevägi läheb sümbolite kallale, mida on suudetud hoida ka keerulisematel aegadel. „Kindlasti on Eesti riigis aastal 2021 olemas lahendus, mis ei lõpeta ligi 103 aastat tegutsenud kaitseväe orkestri tegevust. Tuleb end kokku võtta ja see teistsugune lahendus leida,“ ütles Paet pressiteates.Paeti sõnul pole Eestis käes riigi ajaloo kõige hullem aeg, mis tingiks kaitseväe orkestri tegevuse lõpetamise. „Kaitseväe orkestri tegevuse on seni lõpetanud ainult Nõukogude okupatsioon,“ tõi eurosaadik välja.Endine kaitseminister Urmas Reinsalu ütles Facebookis, et võimuliit on levitanud valet, kui andis mõista, et plaanib kärbete asemel kaitsekulutusi hoopis suurendada. „Ma ei toeta meie kaitseväe lõhkumist ja seisan sellele vastu,“ kirjutas Reinsalu sotsiaalmeedias. Tema hinnangul on kaplanite likvideerimine vastuolus riigi poolt usuvabaduse tagamise kohustusega ning 2002. aastal Kirikute Nõukogu ja valitsuse sõlmitud koostööprotokolliga. „See on muidugi ideoloogiline otsus, sisuline mõte on ilmsesti kaitseväest seniste väärtuste ja vaimulike välja puhastamine.“Urmas ReinsaluEesti kaitseväe orkestri eelkäijaks peetakse 24. novembril 1918. aastal loodud 1. jalaväepolgu orkestrit, mille esimene ülem oli leitnant Georg Reder. Orkester likvideeriti 1940. aastal seoses Nõukogude Liidu okupatsiooniga. Eesti kaitseväe orkester taasloodi ametlikult 29. jaanuaril 1993 ning esimest korda koguneti tööd alustama juba paar päeva hiljem."
ohtuleht,  16. mai 2021 17:29,Maailm,https://www.ohtuleht.ee/1034125/iisrael-aeg-vaherahuks-pole-veel-kups,Iisrael: aeg vaherahuks pole veel küps ,"„Tänavune kevad oli tiba jahedam ja räim hakkas ka tulema tavalisest hiljem. Vahel on küll nii olnud, et mai teises pooles poest enam värsket räime ei saagi,“ ütleb Vladislav Koržets. Armastatud kalakokk soovitab kevadisel püügihooajal julgesti kohalikku värsket kala süüa ning juba täna räimejahile minna ja need siis lihtsasse õlimarinaadi panna. Või miks mitte hoopis haugikotlette teha.   "
ohtuleht,  16. mai 2021 16:49,Maailm,https://www.ohtuleht.ee/1034121/valk-loomade-kallal-hukkus-elevante-ja-antiloope,Välk loomade kallal: hukkus elevante ja antiloope ,"18 surnud elevanti leidsid kohalikud India Assami osariigis läinud nädala neljapäeval ja reedel. Ekspertide hinnangul tabas suuremat karja tugev välgulöök. Kasahstanis peetakse välku süüdlaseks 350 saiga antiloobi surmas, teatasid võimud reedel.Saiga antiloobid on ohustatud loomade nimekirjas, hinnanguliselt on neid kogu maailmas veel 124 000 pärast seda, kui kiiresti levinud ohtlik viirus 2015. aastal tappis rohkem kui 200 000 looma. Nüüd elab neid antiloope veel Kasahstanis, vähemal arvul Kalmõkkias ja Mongoolias, teatab internetiportaal MSN.com. Saiga antiloopide sarvi kasutatakse Hiina rahvameditsiinis ja seetõttu tapavad neid agaralt ka kiire raha otsinguil salakütid.Indias leiti esimesed välgulöögist tabatud ja surma saanud elevandid, 14 isendist koosnev suurem kari, neljapäeval ääremaalt mäetipult. Hiljem avastati veel neli hukkunud looma samal mägisel alal umbes 160 kilomeetri kaugusel Assami osariigi pealinnast Dispurist. Kohalike elanike sõnul võis nad tappa tugev äike, mis tabas seda piirkonda läinud kolmapäeva hilisõhtul. Laibad leidnud metsavaht viitas ümbruskonnas põlenud puudele, mis on arvatavast samuti saanud välgutabamuse.Assami metsa- ja loodushoiu minister Parimal Suklabaidya nõustus selle esialgse hinnanguga, kuid märkis, et surma põhjust tuleb teadlastel terasemalt uurida. Elevandid võidi mürgitada või tabas neid mingi tõbi. Rohkem usub elevantide mürgitamist kui välgulööki ka looduskaitseaktivist Soumyadeep Datta. Ta ütles oma arvamuse pärast hukkunud elevantide fotode sotsiaalmeedias nägemist. Indias arvatakse elavat peaaegu 30 000 Aasia elevanti, ligi kaks kolmandikku nende populatsioonist kogu maailmas. Assami osariigis on neid elevante hinnanguliselt 6000 ja kohalikud elanikud pole sugugi rahul sellega, et nad tulevad metsadest välja inimeste koduõuele toitu otsima."
ohtuleht,  16. mai 2021 16:03,Maailm,https://www.ohtuleht.ee/1034113/myanmari-sojavagi-tungis-vastupanu-osutanud-mindati-linna,Myanmari sõjavägi tungis vastupanu osutanud Mindati linna (3),"Protestid Myanmaris.Myanmari sõjavägi sisenes Mindati väikelinna, mis osutas kolm nädalat tagasi relvastatud vastupanu. Chinlandi kaitseväe aktivistid taandusid Mindatist, et säästa linna täiendavast pommitamisest.Laupäeva hommikul hakkasid maaväed kopterite toel Mindati linna pommitama, teatas mässulise Chinlandi Kaitsejõudude (CDF) esindaja. CDF on piirkonnas moodustatud omakaitsevägi, mis on vastu veebruarikuisele sõjaväelisele riigipöördele ja Aung San Suu Kyi valitsuse kukutamisele.Mindat on üks paljudest linnadest, kus sõjaväe vastased on võtnud kasutusele relvad. Alates veebruari riigipöördest on relvastamata meeleavaldustel surnud ligikaudu 800 inimest, vahendab BBC.BBC korrespondenti sõnul näib, et Myanmari armee kontrollib Mindati. Inimesed on võidelnud kolm nädalat relvastatud kohalike inimeste vastu peamiselt isetehtud jahirelvadega ning väidetavalt on tapetud kümneid sõdureid.Arvatakse, et osa Mindati elanikest on põgenenud ümbritsevatesse metsadesse. Teised elanikud jäid linna lõksu."
ohtuleht, Marvel Riik,Eesti uudised,https://www.ohtuleht.ee/1034112/kaitsevae-orkester-ja-kaplaniteenistus-koondatakse-herem-kokkuhoiu-kaigus-ei-tohi-kaitsevae-voitlusvoime-ja-lahinguvalmidus-langeda,Kaitseväe orkester ja kaplaniteenistus koondatakse | Herem: kokkuhoiu käigus ei tohi kaitseväe võitlusvõime ja lahinguvalmidus langeda (44),"Erukindral Ants Laaneots: „Vaadake, mis Moskva ja Putin teeb. See on see, millest tuleb alustada!“ Täiendatud kell 20.58!Kaitseväe orkester.Kaitsevägi vähendab teenistujate ametikohtade arvu - koondatakse kaitseväe orkester ja kaplaniteenistus.„Tulenevalt riigi üldisest positsioonist vähendada tegevuskulusid ja järgida vabariigi valitsuse riigieelarve strateegias seatud tegevuskulude kokkuhoiu eesmärki ning kaitsevaldkonna üldist kokkuhoiupoliitikat arvestades, esitab kaitseväe juhataja kindralleitnant Martin Herem kaitseministrile ettepaneku vähendada kaitseväes töötavate ligi 5000 teenistuja arvu 200 võrra,“ teavitab kaitseväe pressijaoskonna ülem kapten Taavi Karotamm."
ohtuleht,  16. mai 2021 13:12,Eesti uudised,https://www.ohtuleht.ee/1034096/neljarealise-ohvriks-langenud-kukita-grill-jaab-alles,Neljarealise ohvriks langenud Kükita Grill jääb alles! (3),"Maret Vohla on Kükita Grilli vedanud juba üle veerand sajandi. Ka nii mõnigi ligi kümnest söögikoha töötajast tõdeb, et tegu on nende teise koduga. Pikamaa-autojuhtidel on kohviku uksest sisse astudes esimene küsimus mitte see, mis menüüs on, vaid see, kas te ikka alles jääte. Tänu strateegilisele maanteeäärsele kohale ja suurele parkimisalale on Mäost neli kilomeetrit Tallinna poole asuva toitlustusettevõtte ühed truumad kliendid just veoautode juhid. Maanteeta tuleks ettevõte päevapealt sulgeda. „Koht on oluline just rekkameestele, kuna siin saab lisaks kõhutäiele ka selga sirutada. Öösiti astub meilt läbi mõistagi vähem inimesi, aga see on inimestele nii oluline teadmine, et kuskilt saab ergutuseks väikese kohvitassi ööpäevaringselt,“ räägib Vohla. Tema sõnul lepiti kohvikus juba kümme aastat tagasi nukra teadmisega, et sulgemise kuupäev lükkub tee-ehituse ajaterminitest sõltuvalt ainult edasi. Siis saabus päev, mil Vohla seadis sammud toonase nimega maanteeametisse."
ohtuleht,  16. mai 2021 12:02,Poliitika,https://www.ohtuleht.ee/1034100/venemaa-riigiduuma-saadik-nimetas-ukraina-presidendi-sonu-tuhjaks-jutuks,Venemaa Riigiduuma  saadik nimetas Ukraina presidendi sõnu „tühjaks jutuks“ (3),"Aleksei PuškovVenemaa Riigiduuma rahvusvaheliste suhete komitee esimees Aleksei Puškov kritiseeris Ukraina presidenti ja tuletas talle meelde tema riigi koha, avaldades vastava teksti enda Telegrami kanalil. „Kuidas saab Ukraina olla Euroopa keskus ja kaitsta selle idapiiri? Kas sellepärast, et seal on väga kõrge korruptsioon ja ilmne kalduvus finantsparasiitsusele?“ küsis riigiduuma saadik Ukraina presidendi Volodõmõr Zelenskõi sõnu Ukraina on ,,Euroopa keskus ja süda “ kommenteerides, viidates omakorda Ukraina abitusele ja USA järgimisele.Puškov nimetas Zelenskõi väidet, et Ukraina on „Euroopa süda“, tühjaks jutuks, vahendab Lenta.ru.,,Kas see territoorium, mida hakati mitte nii kaua aega tagasi nimetama Ukrainaks, on läbinud Euroopa ajaloolise teekonna – rahvusriikide loomise, renessanssi, reformatsiooni ja muid Euroopa protsesse?“ kirjutab ta. Riigiduuma saadiku meelest läks Ukraina liider liiale, kasutades sarnast sõnastust.Varasemalt ütles Aleksei Puškov, et Kiievi välispoliitika sõltub otseselt USA-st. Ta märkis, et Ukraina pole oma 30 aastase eksistentsi jooksul suutnud ületada ajaloolise omariikluse puudumist.„Siit tulebki praegune üheselt mõistetav sõltuvus Läänest ja ennekõike Ameerika Ühendriikidest kui tänapäevase Ukraina ainsast võimalikust eksistentsivormist,“ selgitas senaator.Puškov lisas ka, et Ukrainas pole iseseisvat täieõiguslikku eliiti. Senaatori sõnul otsib Kiiev endale patroone."
ohtuleht,  16. mai 2021 11:31,Ilm,https://loodus.ohtuleht.ee/1034098/millal-tuleb-suurem-soe-metsavana-suvi-peaks-tulema-super,MILLAL TULEB SUUREM SOE? Metsavana: „Suvi peaks tulema super!“ (2),"Talv on jäänud seljataha ja kuudepikkune külm ilm asendus mais mõnusa soojusega, mis kutsus randa päevitama, aiatöid tegema ja julgemaid isegi suplema. Võib küll loota, et selline idüll jätkub, kuid mida ütlevad asjatundjad?Vanarahvatarkus kinnitab, et kui aprillis ja mai alguses on külm ilm, siis on mai teine pool soe. Tolle kuu ilmaga on muidugi üldse keerulised lood – ajalugu on näidanud, et termomeetri näit võib aastast olenevalt ekstreemselt kõikuda. Nii mõõdeti 14. mai külmarekord –4,8 °C 1954. aastal  ja sooja oma 2010. aastal: +27,0 °C. Seejuures ei pea säärase vahe leidmiseks ilmtingimata ajaloos kolama. Näites sadas läinud aasta 11. mail Tallinnas lörtsi ja puhus vilu tuul, ent sel aastal täitusid samal kuupäeval rannad paljaks kooritud päikeselõõsas peesitavate kehadega."
ohtuleht,  16. mai 2021 11:01,Maailm,https://www.ohtuleht.ee/1034094/kenti-printsess-michaelil-avastati-tromboos-peale-astrazeneca-vaktsiini-saamist,Kenti printsess Michaelil avastati tromboos peale AstraZeneca vaktsiini saamist (13),"Kenti printsess Michael.Briti kuningliku perekonna liikmel, Kenti printsi Michaeli abikaasal avastati tromboos peale AstraZeneca koroonavaktsiini süsti saamist. 76aastane Kenti printsess Michael põdes koroonaviirust vaid mõned kuud tagasi.Printsess sai mõlemad vaktsiinidoosid aasta alguses, ent tema tervis halvenes peale teise süsti saamist, vahendab Lenta.ru.Allika sõnul oli printsessil halb enesetunne ja ta pöördus arsti poole.Hetkel on kuningliku perekonna liige kodusel ravil. Briti kuningakoja liikme pressiesindaja keeldus printsessi haiguse kohta käivat teavet kommenteerimast.Mitmed Euroopa riigid  on tromboosiohu tõttu peatanud või keelanud vaktsineerimise AstraZenecaga."
ohtuleht, abielus,Seisukoht,https://www.ohtuleht.ee/1034093/lapsepolves-ahistamist-kogenud-indrek-kaingu-avalik-poordumine-kelleks-sa-ennast-pead-jumalaks-kohtumoistjaks,Lapsepõlves ahistamist kogenud Indrek Kaingu avalik pöördumine: kelleks sa ennast pead? Jumalaks? Kohtumõistjaks? (30),"Kui ma 24.märtsil Õhtulehes enda lapsepõlveloo avaldasin, arvasin täiesti siiralt ja naiivselt, et sellega saab minu jaoks teema lõpetatud. Ma eksisin. Ja palju rohkem, kui keegi üldse võiks endale ette kujutada.Minu kurvastuseks sain ma privaatsete sõnumite kaudu teada, kui palju sarnase saatusega sõpru mul on, ning kui palju omakorda neil saatust jagavaid tuttavaid. Kui ma kogu kuuldu peale mõtlen ja proportsioone luua üritan, on see õõvastav. Pole mõtet hakata rääkima uuesti statistikast, et kui palju neid lapsepilastajaid meie ühiskonnas päriselt olla võiks. Kui minu loo avalikustamiseks andis tõuke jalgpallitüdruku lugu, siis tänase kirjatüki käivitajaks on midagi veelgi räigemat ja palju olulisemat – inimesed, kes on neist predaatoritest teadnud, aga on jätnud selle enda teada. Need on üldjuhul tavalised kolleegid, ka juhtivatel ametipostidel, tuttavad või lihtsalt lapsevanemad. Lugege viimaste nädalate jooksul ilmunut ja näete, et küll teadis kooli direktor oma koristajast, küll teadis terve kool enda õpetajast ja seda läbi kümnete aastate. Ka minu ahistamise loo järgselt tuli välja, et oli inimesi, kes olid mu treeneri toonastest tegemistest teadlikud, aga jätsid sellest teavitamata.Teie, kes te olete osalised laste haridussüsteemis, kelle hoolde on meie lapsed usaldatud;  teie, kelle ülesanne on neid lapsi kaitsta, tagada nende heaolu, mitte lasta neid rünnata sõnadega ja veel vähem füüsiliselt ja seksuaalselt; teie, kes te olete olnud teadlikud väärkäitumistest ja jätnud sellele reageerimata, sellest teatamata – teile on mul vaid üks suur ja oluline küsimus - kelleks te ennast peate? Jumalaks? Kohtumõistjaks?   See olukord peab lõppema täna ja kohe. Minu siiras palve ja pöördumine on nii valitsuse kui kogu ühiskonna poole. Palun lõpetame selle jama ja teeme oma riigi puhtaks. Kõik noortega kokkupuutuvate või noorte tegevustega seotud ministreeriumid ja selle allasutused peavad andma üheselt mõistetava juhise ülalt alla kuni kõige viimase inimeseni ahelas, et neist asjust tuleb rääkida kohe asutuse juhiga või kui see pole mingil põhjusel võimalik, tuleb teavitada lastekaitsjaid, või otse politseid. Küll nemad tegelevad sellega juba edasi. Spordist kuni  huvihariduseni välja - kõik, kel on üldse lastega kokkupuude, peavad saama aru oma kohustustest ning mõistma, et hädaohus või ka ainult võimalikus hädaohus olevast lapsest teatamata jätmisega võite muutuda sisuliselt kuriteos kaasosaliseks. Kas te päriselt olete valmis selle süütundega elama?Ma kirjutan seda kõike selleks, et ei minu ega sinu lapsed ei peaks kunagi neid asju reaalselt üle elama. Kui te pole isiklikult neid asju kogenud, ei ole teil ilmselt õrna aimugi, mida see kõik tähendab, ning teil puudub õigus alahinnata või naeruvääristada seda teemat. Mõelge end korraks vaid enda lapse rolli mõne ahistaja käte vahel ja siis analüüsige seda tunnet enda sees.Mina üksi ei saa meie ühiskonda korda teha. See, et kusagil töölepingutes on juba justkui kirjas, et nii ei tohi, ei aita meid. Me peame selle ebameeldiva teema lõpuni lahti rääkima, hakkama teavitama sellistest inimestest, isegi, kui nad paistavad toredad ja andekad, aga kelle tegevus halvab ja lõhub teiste inimeste elusid.Mitte kellegi elu ei tohiks tulla kellegi teise arvelt. Mina enda lapsepõlve tagasi ei saa. Saan anda enda lastele teistsuguse ja ka sinul on võimalik oma last sellest säästa.Olen mõelnud ka argumentidele, mida täiskasvanud nimetavad, kui nad on otsustanud rääkida aastatetagustest juhtumitest, kus nad olnud ahistajatest teadlikud, aga jätnud teavitamata. Üks peamisi põhjuseid on ebamugavuste põhjustamine endale ja muidugi tollele „muidu toredale inimesele“, keda väärkohtlejad paraku üldjuhul avalikkusele ongi. Kardetakse, et kahtlustest teavitamine toob teavitajale pahandusi. Kardetakse kolleegide hukkamõistu pealekaebamise pärast. Ja kardetakse ka laimaja staatusesse sattuda. Püüan ka neile tunnetele vastukaja anda. Jah, tegemist ongi äärmiselt ebamugava teemaga. Aga kui te juba olete väärkohtlemisest teadlik või kahtlustate seda, siis olete te ka kahjuks juba selle osa. Teie ainuke ja õige võimalus sellest vabaneda on anda informatsioon politseile või teistele spetsialistidele üle, ning teie süda saab sellega puhtaks. See pealtnäha tore inimene ei ole tore inimene, kui ta lapsi ahistab. Keskendu sellele, mis on oluline - laste elud, meie kõigi tulevik. Ühiskond saab hakkama ka ilma selle andeka ahistajata. Kolleegide hukkamõist on midagi, mida ilmselt kardame suuremaks, kui see reaalselt on. Tahaksin loota, et asjadest rääkida julgemine pole uuele põlvkonnale enam probleem, ja õpetan enda lapsi kõigest avatult rääkima. Mida vähem on tabusid, seda turvalisem on ka nende elu. Ka kolleegid saavad ühel hetkel aru, et tegite õigesti. Ja nn pealekaebamise teema jäägu nüüd palun eelmisse riigikorda, kuhu me enam kunagi tagasi ei ihka. Ühiskond on terve, kui ühiskond ise hoiab end tervena. Kui ühiskonnas on mädapaise, tuleb see välja ravida, mitte kõrvale vaadata, silmad häbi täis. Kui sa tead midagi, mis ülalkirjeldatuga kokku passib, helista palun politsei seksuaalkuritegude lastekaitse grupi numbrile +372 53 0199 38 ja räägi oma info ära. Sinuga ei juhtu midagi halba, aga sina võid osutuda mitmete, sageli kümnete, mõnikord võibolla isegi sadade laste elusaatuse päästjaks. Kui sa teed seda ametlike kanalite kaudu ja diskreetselt, mitte ei avalda poolikut infot sotsiaalmeedias, käitud õigesti. Omakohtu korras hukkamõist pole meie õigus, las õigust mõistavad ikka need, kellele antud selleks ühiskonna volitused. See on sinu ja minu riik – meie olemegi riik. Hoiame ja arendame seda inimlikkuse ja väärikuse suunas.Kontaktid teavitamiseks ja abi saamiseks:Põhja prefektuuri kriminaalbüroo seksuaalkuritegude ja lastekaitse grupile telefon 5301 9938Spordi valdkonna vihjed: https://eadse.ee/vihjeliin Lasteabi telefon 116 111Ohvriabi kriisitelefon 116 006Tugigrupp täiskasvanutele, keda on lapsena väärkoheldud: MTÜ Eesti SV tugigrupid. E-post: tugigrupp555@gmail.com  Sotsiaakindlustamet tugigrupp@sotsiaalkindlustusamet.eewww.palunabi.ee ‒ ohvriabi veebileht, kus on võimalik saada chat'is nõustamisthttps://seksuaaltervis.ee/info/14poleokei ‒ Eesti seksuaaltervise liidu infoleht eeskätt noortelewww.lasteabi.ee ‒ lasteabi veebileht, kus on võimalik saada chat'is nõu."
ohtuleht,  16. mai 2021 10:26,Maailm,https://www.ohtuleht.ee/1034091/iisraeli-peaminister-netanyahu-runnakud-gazale-jatkuvad-nii-kaua-kui-vaja-,"Iisraeli peaminister Netanyahu: ,,Rünnakud Gazale jätkuvad nii kaua kui vaja.""  (6)","Hamase raketid lendavad Iisraeli pihta. Rünnakud Gazale toimuvad juba nädal aega. Gazas on tapetud vähemalt 148 inimest ja Iisraelis kümme, kelle seas on kaks last. Iisraeli peaministri Benjamin Netanyahu sõnul ei lõppe rünnakud enne kui on õige aeg. Peaministri sõnul teeb Iisrael kõik võimaliku, et tsiviilohvreid vältida, ent pühapäeva alguses hukkus Iisraeli õhurünnakutes Gazas vähemalt kolm palestiinlast, teatasid tervisehoiametnikud. Samuti ründasid Iisraeli relvajõud pühapäeval Gaza Hamasi liidri kodu.24 tunni jooksul ründasid Iisraeli relvajõud 90 palestiinlaste objekti Gaza sektoris, vahendab Lenta.ru.Laupäeval helistas USA president Joe Biden Netanyahule ja Palestiina presidendile Mahmoud Abbasele, et väljendada oma muret olukorra suhtes. ÜRO Julgeolekunõukogu istung peaks toimuma hiljem pühapäeval, vahendab BBC.President Biden ütles peaminister Netanyahule, et toetab jätkuvalt Iisraeli õigust ennast kaitsta, teatas Valge Maja. Ta väljendas muret mõlema poole surmade pärast ja kutsus meediahoone varisemise järel üles ajakirjanikke kaitsma.Biden rääkis esimest korda pärast ametisse astumist Palestiina president Abbasega, öeldes talle, et on pühendunud USA ja Palestiina partnerluse tugevdamisele. Samuti sõnas ta, et Hamasi raketituli Iisraeli pihta peab lõppema.Iisraeli liidri sõnul on Iisraeli kampaania Hamasi vastu igati õiglane ja moraalne. Ühtlasi tänas ta toetuse eest Joe Bidenit ja teisi maailma liidreid."
ohtuleht,  16. mai 2021 09:05,Eesti uudised,https://www.ohtuleht.ee/1034089/eestis-on-vahemalt-uhe-doosiga-vaktsineeritud-ule-400000-inimese,Eestis on vähemalt ühe doosiga vaktsineeritud üle 400 000 inimese (3),"Vaktsineerimine.Tänahommikuse seisuga on Eestis end vähemalt ühe vaktsiinidoosiga COVID-19 vastu kaitsnud 400 382 inimest, vaktsiinikuur on lõpetatud 179 002 inimesel. Kokku on tehtud 578 348 COVID-19 vastast kaitsesüsti.Kõigist täisealistest on vaktsineeritud 37 protsenti ning üle 70aastastest Eesti keskmisena 65 protsenti, teavitab sotsiaalministeerium.„Enam kui 400 000 Eesti inimest on juba kasutanud võimalust end vaktsineerimisega COVID-19 haiguse eest kaitsta. Eesti inimeste vastutustundlik käitumine, vajalikud piirangud ning vaktsineerimine on aidanud viia nakatumisnäitajad langusse, kuid viiruse leviku oht pole veel möödas,“ ütles tervise- ja tööminister Tanel Kiik. „Uuel nädalal avaneb vaktsineerimisvõimalus kõigile täisealistele ning mai- ja juunikuu jooksul laekub piisavalt vaktsiini igale soovijale vähemalt esimese doosi võimaldamiseks. Selleks, et hoida ära viiruse uue laine tulek peame säilitama valvsuse ja jätkama laiaulatusliku vaktsineerimisega, kaitstes seeläbi nii ennast kui teisi.“ Üle 80aastastest on praeguseks vaktsineeritud 59%, vanuserühmas 70-79 on vaktsineeritud 68%. Tartumaal, Pärnumaal, Lääne-Virumaal ja Põlvamaal on kõigist üle 70aastastest vaktsineeritud enam kui 70%, Jõgevamaal, Järvamaal, Läänemaal, Saaremaal, Raplamaal, Viljandimaal üle 75% ning Hiiumaal 87%. Vanuserühmas 60-69 on praeguseks vähemalt ühe doosiga vaktsineeritud 57%, ning vanuserühmas 50-59 on vaktsineeritud 47%.Kõigist täisealistest on praeguseks vaktsineeritud 37 protsenti. Täisealiste vaktsineerimisega hõlmatus on kõige kõrgem Hiiumaal (57%), Muhu vallas (55%), Vormsi vallas (53%), Kihnu vallas (51%), Jõgeva, Kambja, Lääne-Nigula ja Kuusalu vallas (49%), Väike-Maarja, Haljala, Saaremaa, Otepää ja Põhja-Pärnumaa vallas (48%), Kastre ja Türi vallas (47%) ning Kanepi, Nõo, Saku, Põltsamaa vallas ja Haapsalu linnas (46%). Kokku on Eestis praeguseks tehtud 578 348 kaitsesüsti. Kõige enam vaktsineerimisi on tehtud Harjumaal (160 212), Tartumaal (54 286), Pärnumaal (27 464) ja Ida-Virumaal (27 727). Vaktsineerimisi on teinud kokku 519 tervishoiuasutust, sh 418 perearstikeskust. Viimase nädala jooksul on tehtud praeguseks kokku 45 845 kaitsesüsti.Digiregistratuuris www.digilugu.ee on COVID-19 vaktsineerimise aja broneerimise võimalus kõigile alates 16. eluaastast. Samuti lisandub aegu jooksvalt edaspidi, kuna vaktsiinitarned saabuvad Eestisse igal nädalal.Tuleval nädalal on Eestisse oodata 42 120 doosi Pfizer/BioNTech COVID-19 vaktsiini (17.05), 8 400 doosi Moderna vaktsiini (21.05) ja 12 000 doosi AstraZeneca vaktsiini (21.05). "
ohtuleht,  15. mai 2021 19:28,Ilm ja loodus,https://www.ohtuleht.ee/1034081/video-ajad-muutuvad-muru-madalaks-niitmine-laheb-moest,VIDEO | AJAD MUUTUVAD: muru madalaks niitmine läheb moest (61),"VõililledNiita või mitte? Seda küsimust kaaluvad praegu ilmselt paljud. Mitte laisemad, aga trenditeadlikumad jätsidki niitmata, sest liiga usin jätab putukad nälga, vahendas „Aktuaalne kaamera“. Mitmed omavalitsused, kes nõudsid muru niitmist vähemalt korra nädalas, on liigirikkuse huvides sellest loobunud.Eestis on paljudes paikades olnud muru kõrgus väga täpselt reguleeritud. Näiteks Sauel ei tohtinud muru eelmisel aastal kasvada kõrgemaks kui kümme sentimeetrit. Tartus võib naabri peale kaevata, kui rohi on üle 15 sentimeetri, ja Pärnus on piiriks 20 sentimeetrit.Saue vald otsustas sel kevadel muru kõrguse reguleerimisest loobuda ja nüüd tuleb asulates muru niita neli korda suve jooksul. Maal piisab kahest korrast.„Meie jaoks on oluline säilitada elurikkus. Niitmine ju pärsib seda, eriti põuasel ajal. Mitte ainult taimeliigid ei hävi, vaid ka putukad ja linnud,“ seletas Saue valla keskkonnaspetsialist Birgita Panksepp.Tallinnas kehtis kuni eelmise aastani nõue, et muru ei tohi olla kõrgem kui 15 sentimeetrit. Nüüd püütakse ka linna haljasaladel niitmist vähendada.„Niidetud, ilus muru peaks olema pigem millegi taustaks ja näiteks sellistel aladel, kus kasutuskoormus on tugev. Kui me seal laseme niiduks, siis seal on mahatallatud kõrge rohi,“ ütles Tallinna maastikuarhitekt Kristiina Kupper.„Me seda 15 sentimeetrit vabaks lastes mõtlesime ka, et mis juhtub, et siis hakkab võsastuma. Aga mis siis. Üks hetk, kui sellest võsast kasvavad puud, siis on raieluba vaja, aga võsas on lindudel kohta olla,“ rääkis Tallinna maastikuarhitekt Kristiina Kupper.Aastaid Eesti kauneimaid kodusid valinud žürii töös osalenud Kupperi sõnul on madala muru ihalus üsna hiline nähtus, mis sai hoo sisse, kui kallid niidukid muutusid taskukohaseks.„Kui 1998. aastal maakonnas sõites oli näha, kuidas kohati kombaini katusest kasvasid kased välja ja tunnustust said eelkõige need, kellel oli maja ümbrus natukene niidetud, siis nüüd on Eestimaa peal ringi sõites näha pilti, kuidas keset põldu on kellegi kodu ja selle ümber on hektarite viisi niidetud,“ tõi Kupper välja.Bioloog Aveliina Helm soovitab koduaias muru niita nö punkaristiilis, kus tihedamalt kasutatavaid kohti niidetakse iga nädal, aga mõnda kohta kord kuus, et ka tavalised murutaimed jõuaksid õitsema minna„Needsamad valged ristikud või käbiheinad meie muru sees, kui nad saavad õitsema minna, võivad toota tervelt 12 grammi nektarit ruutmeetri kohta. See omakorda aitab toita päevas 60 kimalast,“ ütles Helm.Muide, Inglismaal ollakse kimalaste kõhutäie pärast nii mures, et käimas on kampaania - mais muru ei niida. „Õite hulk on mais üsna napikene. Nii on neile võibolla et iga võilill tähtis. Ja ehk peakski neid võililli selle pilguga vaatama,“ sõnas Helm."
ohtuleht,  15. mai 2021 17:33,Ilm ja loodus,https://www.ohtuleht.ee/1034076/puhapaeval-on-oodata-kuni-20-soojakraadi,Pühapäeval on oodata kuni 20 soojakraadi ,"Pühapäevaks lubatakse kuni 20 soojakraadi.Pühapäeval on oodata mõnusaid soojakraade, kuid leppida tuleb ka mõne üksiku vihmahooga.Pühapäeval madalrõhkkonna mõju väheneb ja õige pisut tõusva õhurõhu foonil on ilm suurema sajuta, vahendab ilmateenistus.ee.Üksikud vihmahoog pärastlõunasel ajal siiski välistatud pole. Tuul on nõrk ja valdavalt läänekaarest. Selgineva taeva all langeb öine õhutemperatuur 4 kuni 9 kraadini, Lõuna-Eestis ja Peipsi ümbruses võib jääda 10 kraadi ümbrusse. Päeval tõuseb 20 soojakraadi lähedale, rannikualadel tuleb merevee jahedusest tingitult märksa madalama temperatuuriga arvestada."
ohtuleht,  15. mai 2021 17:12,Maailm,https://www.ohtuleht.ee/1034075/gazas-havis-ohurunnakus-hoone-kus-tegutses-kaks-meediakanalit,"Gazas hävis õhurünnakus hoone, kus tegutses kaks meediakanalit 
 (17)","Õhurünnak hoonele Gazas.Laupäeval hävitasid Iisraeli relvajõud õhurünnakuga 13-korruselise büroohoone Gazas, kus asusid lisaks teistele USA uudisteagentuur Associated Press ja telekanal Al Jazeera. Enne rünnakut sai hoone omanik Iisraeli armeelt hoiatuse ja inimesed jõuti evakueerida, enne kui hoone varises, vahendab BBC.Hoones olid lisaks meediakanalitele ka tavalised korterid ja teised kontorid. Iisraeli sõjavägi kinnitas rünnakut majale ja lisas, et hoones tegutses Palestiina sõjaväelaste rühmitus Hamas.⭕ LIVE footage of the moment an Israeli air raid bombed the offices of Al Jazeera and The Associated Press in Gaza City ⬇️🔴 LIVE updates: https://t.co/RvtP1lEX1x pic.twitter.com/RBO1ZiDAl0"
ohtuleht,  15. mai 2021 16:32,Eesti uudised,https://www.ohtuleht.ee/1034073/reinsalu-kirjutab-raamatut-eelmisest-valitsusest-oma-aratundmisroomu-leiavad-koik-poliitikud,Reinsalu kirjutab raamatut eelmisest valitsusest: oma äratundmisrõõmu leiavad kõik poliitikud (14),"""Ma kirjutan asjadest nagu nad olid,"" lubab poliitik, et tema teos saab olema aus.Kes on need poliitikud, kes peaksid tundma teose avaldamise eel ehk hirmu?""Oma äratundmisrõõmu leiavad kõik poliitikud, ka mu enda erakonnast,"" lisab Reinsalu, et lisaks valitsusele puudutab ta ka Reformierakonda ja Sotsiaaldemokraate.Ta ei pelga, et raamatu tõttu võib ta enda teekond poliitikas jätkuda keerulisemate takistustega.""Just vastupidi! Ehk ärgitab see ka teisi vaatama kõige lähemal olevale poliitilisele minevikule justnimelt rahulikumalt tagasi. Ja mõtestatumalt.""Reinsalu sõnul on viimased aastad ühiskonnas möödunud suure kirglikkusega, mida tema ilmuv teos aitab vaadelda nüüd palju objektiivsemalt.""Püüda kokku võtta asetleidnud sündmused, et need ei mattuks kirgliku vastaseisu - niisuguse mulla hunniku alla,"" ütleb Reinsalu ja lisab: ""Kahte aastat valitsuses maha kriipsutada ei saa.""Poliitik ei taha oma kogemusi jagada tähelepanu saamiseks, vaid enda sõnul pelgab, et muidu lähevad asjad lihtsalt meelest ära.Tegu on minavormis teosega, mis pole romaan, vaid vaatleb olnut. Reinsalu sõnul puudutab ta raamat rahvusvahelist poliitikat, kuid oma osa on seal ka sisepoliitikal ja koroonakriisil.Et saladuseloor ei kaoks, siis ei taha ta nimetada neid, keda võiks raamat eriti puudutada.""Kirjutan sellest, mismoodi asjad olid. Ja põnevaid asju oli - üks paras seiklus oli,"" lubab ta lugejatele, et jääb poliitkorrektseks - ei säästa end ega teisi."
ohtuleht,  15. mai 2021 15:25,Krimi,https://www.ohtuleht.ee/1034072/lasnamael-toimus-veerand-tunni-jooksul-uhes-kohas-kaks-liiklusonnetust,Lasnamäel toimus veerand tunni jooksul ühes kohas kaks liiklusõnnetust (1),"Tallinnas Lasnamäel juhtus laupäeva pärastlõunal veerand tunni jooksul samas kohas kaks liiklusõnnetust. Õnnetustes said viga kaks 45aastast meest.Kella 12:20 ajal põrkasid Tallinnas J. Smuuli tee 9 juures kokku jalgrattur ja Jeep Patriot. Kiirabi viis jalgratturi, 45aastase mehe, haiglasse kontrolli. Kõik õnnetuse osapooled olid kained. Kella 12:35 ajal toimus sealsamas kokkupõrge Audi Q7 ja elektritõukeratta vahel. Tõukerattaga sõitis kaks inimest, kellest ühe, 45aastase mehe, viis kiirabi haiglasse kontrolli. Kõik õnnetuse osapooled olid kained. "
ohtuleht,  15. mai 2021 15:12,Eesti uudised,https://www.ohtuleht.ee/1034069/uuring-koroonakriisi-tottu-tunnevad-eesti-inimesed-et-stressivabaks-eluks-ei-ole-piisavalt-rahalisi-vahendeid,"Uuring: koroonakriisi tõttu tunnevad Eesti inimesed, et stressivabaks eluks ei ole piisavalt rahalisi vahendeid (1)","Eesti eraisikute hoiused kasvasid Eesti Panga andmetel aastaga ligi 17 protsenti, ulatudes märtsi lõpuks 9,8 miljardi euroni. Rahvusvahelise perede päeva puhul Intrumi avaldatud uuringutulemused näitavad siiski, et Eesti inimestest üle kahe kolmandiku ei ole oma säästuvõimega rahul. Euroopas keskmiselt on lapsevanemad oma säästuvõimega vähem rahul kui lasteta inimesed, samas kui Eestis ja teistes Balti riikides on kahe rühma vahe üks väiksemaid.Intrumi andmetel mõistab Covid-19 kriisi tõttu 35% Eesti tarbijaid, et stressivabaks eluks ei ole nende rahalised vahendid piisavad ning seda tunnetavad veidi rohkem lapsevanemad (37%) kui lasteta inimesed (34%). Ehkki uus olukord on motiveerinud eestlasi pere huvides rohkem säästma, pole enamik endiselt rahul summadega, mida nad saavad kõrvale panna. Intrumi uuringu põhjal ei olnud 61% Euroopa lapsevanematest rahul oma säästuvõimega, kuid lasteta inimestest oli samal arvamusel 53%. Seda võib seletada Covid-19 kriisist tuleneva majandusliku ebavõrdsuse süvenemisega, mis on pannud osa elanikkonnast suurema rahalise pinge alla ning teinud perekonnad haavatavamaks.Rumeenia lapsevanematest ei olnud 80% rahul summadega, mida nad võiks kõrvale panna, ning tabeli tippu kuuluvad ka Kreeka (78%), Eesti ja Poola (mõlemad 69%) ning Soome (67%). Lasteta perede seas on rahulolematus suurim Kreekas (77%) ja Rumeenias (72%) ning viiendal kohal on Eesti (64%).  „Juba teist aastat vältab ülemaailmne tervisekriis, millega kaasnevad finantsmõjud ja iga pere tegeleb sellega omal moel, et kindlustada majanduslikku olukorda. Suurem soov säästa on antud tingimustes positiivne trend. Kui sellega kaasneb Eesti tarbijate finantskirjaoskuse tunduv paranemine, võib see tagada perede rahalise heaolu ja vältida tarbetuid võlgu ja rahalisi raskusi,"" sõnab Intrumi Baltikumi tegevdirektori Ilva Valeika. Intrumi uuringu kohaselt on Euroopas keskmiselt kolmveerand elanikkonnast võtnud laste soovide täitmiseks laenu või kulutanud läbi oma krediitkaardilimiidi – kõige rohkem Prantsusmaal (87% vastanutest), Itaalias (84%) ja Rumeenias (83%). Balti riikides esineb sellist käitumist kõige vähem: Leedus on 45%, Lätis 54% ning Eestis 57% vastanutest kombanud laste nimel oma rahalisi piire. Eestis on 37%  vanemate sõnul juhtunud see üks kord, kuid 20% sõnul toimus seda rohkem.Andmed on pärit Intrumi üleeuroopalisest uuringust (European Consumer Payment Report, ECPR), mis annab ülevaate eurooplaste tarbimisharjumustest ja oskusest oma leibkonna rahaasjadega igakuiselt toime tulla. Aruannet on Intrum koostanud 2013. aastast ning viimases uuringus osales 24 198 tarbijat üle Euroopa. Vastajad täitsid küsimustiku arvutis, sülearvutis, tahvelarvutis või nutitelefonis. Eestis küsitleti 14.-24. septembrini 2020 kokku tuhandet inimest. Uuringu viis läbi Financial Times Group’i kuuluv ettevõte Longitude.Intrum on Euroopa suurim krediidihaldusteenuste ettevõte, mis tegutseb aktiivselt 25 Euroopa riigis. Ettevõttes töötab üle 10 000 pühendunud professionaali, kes teenindavad pea 80 000 ettevõtet üle Euroopa. Intrumi peakontor asub Stockholmis, Rootsis ning Intrumi aktsiad on noteeritud Nasdaq Stockholmi börsil."
ohtuleht,  15. mai 2021 13:56,Eesti,https://ajalugu.ohtuleht.ee/1034065/hada-tuleb-parandage-meelt-hoiatas-turuprohvet-aga-karl-reitsi-ei-usutud-,"Häda tuleb, parandage meelt, hoiatas turuprohvet. Aga Karl Reitsi ei usutud.  (4)","Tõnis Eriliau autorikülg„Häda, häda, häda! Langenud on suur linn Baabilon,“ alustas oma igaäripäevast litaaniat Tallinna Uuel turul Estonia kõrval nelja-viiekümne eluaasta ringis korralikes rõivis kõhetu mees. Juuksed siledalt seitlis, iga ilmaga palja peaga, kõndis ta aukuvajunud silmil prohvetlikul ilmel ringi, kutsudes inimesi meelt parandama ja lubades neile patust pööramist. Jalutas valjul häälel oma ja evangeeliumi tõde kuulutades kuni 1940. aasta riigipöördeni välja.Jumal võtnud turuprohvetiks hüütud Karl Reitsiga ühendust juba esimese maailmasõja ajal, kui ta rindel vaenlase kätte langes ja sakslaste vangilaagris oli. Koju tagasi jõudis ta 1921. aastal ja ka siin olla näinud päise päeva ajal Jeesus Kristust. Tuline jutt käinud ta meelekohast läbi ja keegi nagu sosistanuks talle vaiksel häälel: „Sa oled Püha Vaimu ja tulega ristitud!“"
ohtuleht,  15. mai 2021 12:47,Eesti uudised,https://www.ohtuleht.ee/1034053/galerii-vabaduse-valjakul-protesteeriti-koroonameetmete-vaktsineerimise-ja-valitsuse-vastu,"GALERII | Vabaduse väljakul protesteeriti koroonameetmete, vaktsineerimise ja valitsuse vastu (506)","Laupäeval kogunesid Vabaduse väljakule taas rahulolematud inimesed, kes nõudsid muuhulgas valitsuse kehtestatud koroonameetmete tühistamist ja „eksperimentaalse“ koroonavaktsiini propaganda lõpetamist!„Kasutatud koroonameetmete miljardeid maksev kahju Eesti rahvale ja majandusele on enneolematult suur, mida ei ole põhjustanud Covid-19, vaid selle on tekitanud valitsuse läbi kaalumata otsused,“ võetakse kokku meeleavalduse korraldamise peamine põhjus.Ürituse nimi on „Ülemaailmne meeleavaldus vabaduse eest“ ning esineb terve plejaad tuntud inimesi. Ürituse ühismeedia leheküljel on kõnelejatena teiste hulgas ka Varro Vooglaid, Kalle Grünthal, Emil Rutiku ja Meelis Lao. Tšellot mängib meeleavaldajatele taas Silvia Ilves.Meeleavaldus on politseis avaliku üritusena registreeritud ning selle korraldajaks on märgitud Anti Kallaste.Meeleavaldusel nõutakse kümnete ja kümnete nõudmiste hulgas näiteks „ebavajalike“ koroonameetmete lõpetamist ja riigi taasavamist, NETS seaduste tühistamist, „vaktsiinipropaganda“ ja vaktsiinipassi plaani lõpetamist ning valitsuse tagasiastumist seoses riigireetmise ja rahvavaenuliku käitumisega."
ohtuleht,  15. mai 2021 12:42,Eesti uudised,https://www.ohtuleht.ee/1034056/galerii-rohelised-andsid-riigikogule-ule-35-805-allkirja-perekonnaseaduse-muutmise-toetuseks,GALERII | Rohelised andsid riigikogule üle 35 805 allkirja perekonnaseaduse muutmise toetuseks  (110),"Eestimaa Roheliste esinaine Züleyxa Izmailova andis Toompea platsil riigikogu esimehele Jüri Ratasele üle 35 805 allkirja, mis koguti petitsioonile perekonnaseaduse muutmiseks. Petitsioon taotleb, et abielu sätestataks edaspidi kahe täiskasvanud inimese vahelise liiduna sõltumata nende soost.„Rohelised soovivad rahvusvahelisel perede päeval kinnitada oma toetust kõigile perekondadele. Kõigil Eesti peredel on põhiseaduslik õigus võrdsele kohtlemisele. On aeg, et ka riik lõpuks ometi tunnustaks seda,“ ütleb Izmailova.Kui reaalseks peab Izmailova aga seda, et tänu petitsioonile perekonnaseadust päriselt muutma hakatakse? „Kuna tänases koalitsioonileppes abieluvõrdsust ei toetata, on võimalik et algatus ei jõuagi riigikogu õiguskomisjonist edasi suurde saali ja menetletakse näiteks venitamistaktikat kasutades päevakorrast välja,“ tõdeb ta.„Samas polnud koalitsioonileppes ka seksuaalse enesemääramise vanusepiiri tõstmist, mida Rohelised juba 2010. aastast taotlesid ja millele me samuti hiljuti veel allkirju kogusime ning mis on lõpuks leidmas poolehoidu enamike parlamendis esindatud parteide hulgas. Meil on rõõm tõdeda, et asjad liiguvad paremuse poole ja Eestis saab üks ülimalt oluline sotsiaalne küsimus peagi lahenduse,“ lisab ta.„Selle tõttu olemegi täna lootusrikkad, et kaks liberaalset parteid leiavad ka abieluvõrdsuse küsimuses üksmeele ja lubavad riigikogu saadikutel endil vabalt oma südametunnistuse järgi otsustada, kas toetada abielu sooneutraalseks muutmist. Meile on oluline, et riik väärtustaks ja tunnustaks kõiki peresid. Kõik pered väärivad kaitset ja Roheliste eesmärk on tagada kõigi perede põhiseaduslik õigus võrdsele kohtlemisele. Keegi ei jää kaotajaks, sellest võidab kogu ühiskond,“ usub Roheliste esinaine.Rohelised algatasid petitsiooni juba mullu oktoobris. Miks siis selle üleandmisega nii kaua oodati?“Valitsuse vahetuse tõttu otsustasime oodata olukorra selginemiseni,“ vastab Izamilova. „Siis tõusis Eestis järsult ka koroonasse haigestumine Euroopa tippu, mille tõttu pea kõik Eesti inimesed, alates ettevõtjatest kuni lasteaialasteni, pidid sel raskel ajal oma plaane muutma ja edasi lükkama, nii ka meie. Pidasime vastutustundlikuks allkirjade üleandmist natuke edasi lükata.“Kas Roheliste algatatud petitsiooni võib näha ka osana nende KOV valimiskampaaniast? Izmailova sõnul ei ole valimised ja petitsioon omavahel kuidagi seotud.„Abieluvõrdsuse algatuse mõte on muuta Eesti vabariigi seadust, mis on vaid ja ainult riigikogu pädevuses. Naljakas oleks mõelda, et meie lihtne perekonnaseaduse muutmise ettepanek võiks isegi riigikogu valimiste kampaania osa olla, sest tegu on ju kõigest perekonna seaduse põhiseadusega kooskõlla viimisega. Lihtne bürokraatia, mis on Vabariigi sünni ajal tegemata jäänud. Kõik need poliitilised organisatsioonid, kes on seda enda kampaaniavankri ette seadnud, peaksid häbenema. Tegelikult on kõik sellest väsinud ja oleks vaja see väike seaduse muudatus lõpuks ometi ära teha ning tegeleda hoopis kasvava ebavõrdsuse vähendamise, kliimamuutusega kohanemise ja metsade kaitsega,“ vastab ta.Luuletaja Jürgen Rooste kannab üleandmise ette ka „Kõigi perede manifesti“. Allkirjade üleandmisel on kohal ning esinevad kõnedega Eesti LGBT ühingu, liikumiste Aitäh, aga minu traditsiooniline perekond ei vaja kaitset ja Kõigi Eesti esindajad. Sotsiaalmeedia kaudu toetavad üritust Eesti Inimõiguste Keskus ja Feministeerium.Kooseluseadus võeti riigikogus vastu juba 09. oktoobril 2014, kuid rakendusaktid on seni vastu võtmata."
ohtuleht,  15. mai 2021 10:42,Maailm,https://www.ohtuleht.ee/1034048/who-lukake-laste-ja-noorukite-vaktsineerimine-edasi,WHO: lükake laste ja noorukite vaktsineerimine edasi  (14),"Maailma Terviseorganisatsiooni juht Tedros Adhanom Ghebreyesus Reedel ütles Maailma Terviseorganisatsioon (WHO), et jõukamad riigid peaksid lastele ja teismelistele koroonavaktsiinide andmise plaanid edasi lükkama ja annetama selle asemel varud madala sissetulekuga riikidele.Koroonaviiruse vaktsiinide jaotumine maailmas on endiselt väga ebaühtlane. Alates esimeste vaktsiinide heakskiitmisest detsembris on jõukamad riigid suurema osa varudest kokku ostnud. Paljud riigid võistlevad selle nimel, et suurema osa enda elanikkonnast ära vaktsineerida, vahendab BBC.Reedel Genfis virtuaalkonverentsil esinedes ütles WHO juht Tedros Adhanom Ghebreyesuset, et mõistab, miks mõned riigid tahavad lapsi ja noorukeid vaktsineerida, kuid ütles: „Ma kutsun neid kohe üles järele mõtlema“.„Madalates ja keskmise sissetulekuga riikides ei ole Covid-19 vaktsiinide pakkumine olnud piisav isegi tervishoiutöötajate immuniseerimiseks ning haiglad täituvad inimestega, kes vajavad kiiresti elupäästvat abi,“ ütles ta.Eelmisel nädalal tuli USA president Joe Biden välja plaaniga alustada vaktsiinide pakkumist 12–15-aastastele võimalikult kiiresti. Samuti loodab ta, et 70% USA täiskasvanutest saavad 4. juuliks vähemalt ühe Covid-19 vaktsiini doosi, et kõik Ameerika perekonnad saavad iseseisvuspäeva tähistada.Eestis saavad alates 17. maist vaktsineerida end ka 16–49aastased.Seni on USA ja Hiina manustanud kõige rohkem vaktsiiniannuseid, kolmandal kohal on India. Ja ehkki peaaegu kogu Euroopa ja Ameerika on alustanud vaktsineerimiskampaaniaid, on mõned Aafrika riigid alles alustamas.Selle jaoks töötati välja Covaxi skeem, mille eesmärk on kõigepealt vaktsineerida 20% elanikest 92 liitunud vaesemas riigis, alustades tervishoiutöötajatest. Kampaaniat juhib Maailma Terviseorganisatsioon.Reedese konverentsi ajal hoiatas Tedros ka selle eest, et pandeemia teine ​​aasta on tõenäoliselt surmavam kui esimene ning et olukord Indias on tõsine probleem.Indias ei ole paljud koroonaviirusega patsientidega tegelevad tervishoiutöötajad vaktsineeritud ja mõned on suremas. Tõsine annuste puudus toob endaga kaasa surmava teise Covidi laine lõpu ja hoiatused lähenevast kolmandast lainest."
ohtuleht,  15. mai 2021 07:21,Krimi,https://www.ohtuleht.ee/1034041/88aastase-naise-surnuks-peksnud-mees-vaidlustas-vangistuse,88aastase naise surnuks peksnud mees vaidlustas vangistuse (8),"Süüdistuse järgi tappis Ivan 2019. aasta 23. oktoobril eriti jõhkral viisil 88aastase pensionäri ja tungis kallale veretööle peale sattunud naabrimehelegi. Sündmused leidsid aset Paide väikeses kortermajas. Joobunud Ivan tuli sinna jalgrattaga, et saada tuttava käest tehtud töö eest kaks pudelit viina. Ta sai need küll kätte, kuid ei läinud ära, vaid sattus segastel asjaoludel hoopis 88aastase majaelaniku juurde ning tappis ta. Ivani kaitsja Anu Toomemägi on öelnud, et tema kliendi süü pole sajaprotsendiselt tõestatud. Ta toob välja, et ohvri rinnal oli jalajälg, mis viitas löögile. Paraku polnud see Ivani jälg ja seetõttu on võimalik, et juhtunuga on seotud keegi teinegi.Pärnu maakohus mõistis Ivanile eaka naise tapmise eest 14 aasta pikkuse vanglakaristuse, millele lisandub varasem tingimisi mõistetud karistus, mis teeb kokku 15  aastat, viis kuud ja 28 päeva. Kaitsja on esitanud Pärnu maakohtu otsusele apellatsiooni Tallinna ringkonnakohtule, kes hakkab seda nüüd arutama.Ivan pole kunagi täielikult põhjendanud, mispärast ta nõndaviisi käitus. Maakohtus otsustas ta üldse vait olla ja loobus ütluste andmisest, on Õhtuleht varem kirjutanud. "
ohtuleht,  15. mai 2021 00:12,Maailm,https://www.ohtuleht.ee/1034040/porgu-jeemenis-miks-on-maailm-meid-huljanud,PÕRGU JEEMENIS: „Miks on maailm meid hüljanud?“ ,"„Ma ei saa õppida, kuna siin pole pimedatele lastele mõeldud kooli,“ lausub 17aastane Ahmed Abdullah. Silmanägemise kaotas ta kuue aasta eest, kui tema õde korjas tänavalt üles mingi eseme ja loopis selle tema suunas. Tegu oli lõhkekehaga, mis oli võitlejatest tema kodukülla maha jäänud. „Ma ei saa elada nii nagu teised minuealised. Aga üritan elu nautida,“ räägib poiss Al Jazeerale.Aastaid kestnud kodusõda? Üleriigiline näljahäda? Aastatepikkune verine kodusõda? Kõik on olemas. Täiuslik ebaõnn on viinud Jeemeni, Araabia poolsaare kõige vaesema maa, täieliku humanitaarkatastroofini."
ohtuleht, Hindrek Pärg,Uudised,https://tervis.ohtuleht.ee/1034008/koroonavaktsineerimisele-saavad-nuud-registreeruda-ka-3039aastased-ent-vaktsiinitarnete-ebakindlus-lukkab-edasi-nooremate-voimaluse,"Koroonavaktsineerimisele saavad nüüd registreeruda ka 30–39aastased, ent vaktsiinitarnete ebakindlus lükkab edasi nooremate võimaluse (38)","Oluliselt täiendatud! Massvaktsineerimine TartusLaupäevast, 15. maist saavad kõik vähemalt 30aastased inimesed registreeruda koroonavaktsineerimisele. Digiregistratuuris avanes võimalus aja broneerimiseks juba reedel kell 22. Küll aga esmaspäeval algama pidanud 16aastaste ja vanemate vaktsineerimisele broneerimine ei saa startida südaööl, vaid hoopis sama päeva õhtul. Põhjuseks on vaktsiinitarnete ebakindlus.Pfizer on ära kinnitanud 17. ja 24. mai tarnitavad vaktsiinikogused, mis on vastavalt 42 000 ja 43 000 doosi. Tervise- ja tööminister Tanel Kiik rääkis Õhtulehele, et kinnitus puudub 31. maiga algava nädala ja järgmiste juuninädalate tarnekoguste osas. „See on üks põhjuseid, miks oleme otsustanud avada laiema vaktsineerimisvõimaluse esmaspäeva õhtul, hinnanguliselt kell 19,“ räägib Kiik.Minister loodab, et esmaspäeva õhtuks on Eestil täpsemad andmed Pfizer Biontechi tarnete kohta ja tervishoiuasutused on jõudnud avada vaktsineerimisaegu.Covid-19 vaktsineerimise töörühma kommunikatsioonijuht Gea Otsa täpsustas, et esmaspäeva õhtul avanevad vaktsineerimise ajad tulevadki juunikuusse.Küll aga avatakse vaktsineerimisvõimalus 30aastastele ja vanematele juba laupäeval. Seda tehakse Kiige sõnul koormuse hajutamiseks digiregistratuuris, et teiste tervishoiuteenuste soovijad ei jääks pikka ootejärjekorda.Vaktsiinitarnete ebakindlusProbleem tekkis sellest, et Pfizer otsustas Euroopa riikide tarneid kinnitama hakata kahe nädala kaupa. „Korraga kinnitatakse kahe nädala tarned ehk esmaspäeval öeldakse, kui palju vaktsiine tuleb kahe nädala jookul,“ räägib Kiik. Pfizer on lubanud aasta teises pooles tuua tarneid ettepoole. „Arusaadavalt peab ettevõte nüüd oma vaktsiinitootmisvõimsust tõstma, aga ma ei ole kõikide tehniliste nüansidega kursis,“ lisab Kiik.Eesti jaoks on oluline, et juunikuusse lubatud tarnete suurused jäävad paika. Senimaani on Pfizer Biontechi tarned olnud kõige kindlamad, ent täit kindlust pole senini. „Loodame, et see usalduslik suhe jätkub ja lõplikud tarnekogused ei erine algsest infost,“ ütleb Kiik.COVID-19 vaktsineerimise töörühma juhi Marek Seeri sõnul on praegu koroonavaktsineerimistele piisavalt palju vabu aegu – reedel kell 16 oli järgmisteks nädalateks saadaval ligi 8300 aega üle Eesti.Küll aga vähendab tekkinud olukord pikaajalist kindlust uute vaktsineerimisaegade avamisel. „Kui algne plaan oli avada võimalikult palju aegu juunikuusse, siis nüüd, olukorras, kus tootja kinnitab ära kahe nädala tarnegraafiku, ei saa me aegu nii pikalt ette avada,“ ütleb Kiik. „Peame olema veendunud, et me inimestele tühje aegu ei müü.“Gea Otsa kinnitab, et kõik, kes on senimaani vaktsineerimiseks aja broneerinud, sellest võimalike tarneraskuste tõttu ilma ei jää. „Aegu ongi selleks digiregistratuuris vähe, et me ei ole tahtnud võtta riski, et kui tarnega midagi juhtub, peame hakkama inimestele ütleme, et tegelikult ei saa [vaktsineerida]. Need inimesed, kes on hetkel aja kinni pannud, võivad rahulikud olla,“ sõnab Otsa.Marek Seeri sõnul tuleb kindlasti eelolevatel päevadel digiregistratuuris järjekorras oodata, sest inimeste huvi vaktsineerimise vastu on suur. „Eilne (neljapäevane - toim.] kogemus 40+ vanuserühmale broneerimise võimaldamisega näitas aga, et kui mõned tipptunnid välja arvata, siis aeg, mis inimesel tuleb digiregistratuuri sisse logimiseks oodata, on alla tunni. Ja õhtul ning järgmisel päeval sai juba rahulikult vaktsineerimiseks aega valida ilma igasuguse järjekorrata.“ Keskmine ootejärjekord oli neljapäeval 30 minutit, pikim 104 minutit.Et koormust digiregistratuurile vähendada, paluvad vaktsineerimise korraldajad arvestada, et neil inimestel, kes on juba esimese doosiga vaktsineeritud, ei tule enam uut aega broneerida. Neile on teise kaitsesüsti tegemise aeg juba antud esimese doosi vaktsineerija juures. Ka neil, kes on koroonaviirust juba põdenud, pole samuti põhjust kiirustada – soovituslik on vaktsineerida ühe doosiga mitte varem kui 6 kuud pärast tervenemist.Uued vaktsiinitarned saabuvad Eestisse igal nädalal ning mai- ja juunikuu jooksul saavad kõik soovijad esimese doosi COVID-19 vaktsiini.Tänahommikuse seisuga on Eestis vähemalt ühe doosiga COVID-19 vastu vaktsineeritud 391 119 inimest, mis on 36,42 protsenti täisealisest elanikkonnast. "
ohtuleht,  14. mai 2021 21:09,Maailm,https://www.ohtuleht.ee/1034026/usa-firma-maksis-vene-hakkeritele-lunaraha,USA firma maksis Vene häkkeritele lunaraha (4),"Ameeriklaste energiafirma Colonial Pipeline andis järele küberkurjategijate nõudmisele ning maksis neile arvatavasti pea viis miljonit dollarit – vähemalt selline oli häkkerite nõudmine, vahendab CNN.Paljudes USA idaosa tanklates sai kütus otsa, sest küberrünnak halvas ligi 8900kilomeetrise naftatorustiku töö, mille kaudu liigub pea pool USA idaranniku kütusest. Praeguseks on ettevõtte töö taastumas.FBI sõnul oli juhtunu taga küberrühmitus DarkSide. President Joe Biden ei usu, et rünnaku korraldasid Venemaa võimud, kuid samas olevat tõsiselt põhjust arvata, et kurjategijad asuvad Venemaal, mispuhul on Moskva vastutav selle eest, et nende riigi pinnal ei saaks selliseid tegusid toime panna, rõhutas Biden."
ohtuleht,  14. mai 2021 20:50,Eesti uudised,https://www.ohtuleht.ee/1034036/mure-tervise-parast-kularahvas-nouab-korgepingeliini-elamutest-eemaleviimist,Mure tervise pärast: külarahvas nõuab kõrgepingeliini elamutest eemaleviimist! (6),"Elering on asunud 60 aastat vana Tartu ja Valga vahelist elektriliini uue vastu vahetama. Valgamaal paikneva Priipalu elanikud on juba mitu kuud pidanud tulutuid läbirääkimisi, et elumajade külje all kulgev õhuliin nihutataks veidi eemale. Paraku keeldub elektrifirma sellest.Priipalu elanikud saatsid aktsiaseltsile Elering ja selle juhatuse esimehele Taavi Veskimäele avaliku kirja, milles süüdistavad ettevõtet küla hävitamises ning nõukogude korra põlistamises."
ohtuleht,  14. mai 2021 20:15,Eesti uudised,https://www.ohtuleht.ee/1034033/suvised-opilaagrid-ema-isa-kaela-pealt-ara-moistliku-tegevuse-juurde,Suvised õpilaagrid: ema-isa kaela pealt ära mõistliku tegevuse juurde ,"Haridusministeerium: laagrikorraldaja fantaasia peab jääma riikliku õppekava piiridesse„Me jääme oma liistude juurde, et lapsed saavad kõikidele asjadele käed külge panna, aga sel aastal on kavas suvelaagrit veidi teistmoodi teha,“ ütleb Tartu ülikooli teaduskooli direktor Ana Valdmann, kes plaanib oma asutusega teha suvel koolilastele kindlasti vähemalt ühe huvilaagri ja küsida  toetust haridusministeeriumilt.Kolmapäeval teatas haridusministeerium, et jagab kuus miljonit eurot suviste õpilaagrite korraldamiseks. Raha võivad küsida koolide ja huvikoolide omanikena omavalitsused, erahuvikoolide omanikud, aga ka ülikoolid. Tingimuseks oli, et laagrid suurendaksid laste silmaringi, õhutaksid nende teadmishimu ning oleksid samas eakaaslastega vahetu suhtlemise kohaks."
ohtuleht,  14. mai 2021 20:09,Maailm,https://www.ohtuleht.ee/1034023/picasso-maal-laks-ostjale-maksma-ule-100-miljoni-dollari,Picasso maal läks ostjale maksma üle 100 miljoni dollari ,"Pablo Picasso teos „Naine aknal (Marie-Therese)“ müüdi oksjonil 103,4 miljoni dollari ehk pisut üle 85 miljoni euro eest. See oli oksjonimaja määratud alghinnast (55 miljonit dollarit) pea kaks korda enam ning läks kaubaks vähem kui 20 minutiga.Maal, mis kujutab Picasso noorukest muusat Marie-Therese Walterit, on kunstniku viies taies, mis läheb rohkem kui 100 miljoni eest müügiks. Selliseid kunstnikke pole palju – varem on mitmel korral nii suure summa eest müüdud ka Vincent van Goghi ja Jackson Pollocki teoseid."
ohtuleht,  14. mai 2021 19:55,Eesti uudised,https://www.ohtuleht.ee/1034013/gaasigrilli-plahvatus-paiskas-leegid-katusesse,Gaasigrilli plahvatus paiskas leegid katusesse (5),"Läinud pühapäeva õhtul kella poole kuue ajal kaotas noor kolmelapseline Võrumaa pere oma kodu. Nimelt plahvatas seal gaasigrill, mida pereisa oli pidanud väga turvaliseks.Õnnetus juhtus Võru lähedal väikeses Nooska külas. Pereisa Anti ütleb Õhtulehele, et grill oli maja terrassil."
ohtuleht,  14. mai 2021 19:09,Maailm,https://www.ohtuleht.ee/1034021/ukraina-pani-kremlisobraliku-arimehe-koduaresti,Ukraina pani kremlisõbraliku ärimehe koduaresti ,"Ukraina kohus otsustas neljapäeval määrata Putini sõbra, Kremli-meelse ärimehe Viktor Medvedtšuki (pildil) koduaresti. Ukraina suurima ning samuti Moskva-meelse opositsioonipartei juhti süüdistatakse pärast tema kodus ja kontoris toimunud läbiotsimist riigireetmises, vahendab raadio Vaba Euroopa.Medvedtšukil on Vene riigipeaga äärmiselt soojad suhted. Vladimir Putin on koguni tema tütre ristiisa. Veebruaris kehtestas Ukraina tema ja ta abikaasa vastu sanktsioonid. Paari vara külmutati kolmeks aastaks ja neil keelati Ukrainas äriga tegelda. Samuti kadusid eetrist kolm telekanalit, mis kuulusid arvatavasti ärimehe kontrolli alla. USA määras juba 2014. aastal Medvedtšukile sanktsioonid söe eksportimise tõttu Ida-Ukraina separatistlikest „rahvavabariikidest“ Venemaale. Valitsus kehtestas praegusedki sanktsioonid pärast välisminister Dmõtro Kuleba jutuajamist Ameerika ametivenna Antony Blinkeniga.66aastane Medvedtšuk lubas võitlust jätkata ning poliitikast mitte taanduda. Istungi ajal kogunes kohtumaja juurde rahvahulk, kes nõudis, et ta vangistataks."
ohtuleht,  14. mai 2021 17:51,Eesti uudised,https://www.ohtuleht.ee/1034015/tappev-koroona-eestis-elav-india-tudeng-iga-kodust-tulev-kone-paneb-palvetama-et-poleks-halvad-uudised,"TAPPEV KOROONA! Eestis elav India tudeng: iga kodust tulev kõne paneb palvetama, et poleks halvad uudised ","Miks kerkis Eesti Indias otsingumootorite populaarsuse tippu?Eestis õppiv arhitekt Zahaan KhanMaailma koroonaepitsenter on praegu Indias – kuigi laineharja tipp on ilmselt möödas, jätab ikka iga päev seal haigusele elu üle 4000 inimese ja lisandub üle 300 000 nakatumise. Eestis elav tudeng Zahaan Khan tunnistab, et iga kodumaalt tulev kõne paneb muretsema, et milline uudis nüüd kostub.„See on valus. Kõigil meist on seal perekonnad – iga kord kui kodunt kõne saame, siis… Palvetame, et ei oleks halvad uudised. Igaüks meist teab kedagi, kes on parajasti koroonahaige,“ rääkis Khan, kes teenib Eesti Kunstiakadeemias välja arhitektuuri magistrikraadi. „Saame vaid palvetada, et need, kes on haiged, paraneksid ja viiruse levik taandub.“"
ohtuleht,  14. mai 2021 16:54,Maailm,https://ajalugu.ohtuleht.ee/1033993/igavikuline-konflikt-iisraeli-ja-palestiina-erimeelsustel-on-pikk-ajalugu,IGAVIKULINE KONFLIKT: Iisraeli ja Palestiina erimeelsustel on pikk ajalugu (2),"Palestiina araablased polnud 1948. aastal rahul Iisraeli iseseisvumise ega territooriumi poolitamisegaOlukord Gaza sektori ääres on pinev. Iisraeli ega Palestiina sõjaväerühmituse Hamas relvajõud ei plaani ilmselt niipea järeleandmisi teha, mis pole ka eriline üllatus. Konflikt juutide ja araablaste vahel Vahemere idarannikul asuva piirkonna nimel on kestnud aktiivselt juba 73 aastat – ajast, mil Iisrael iseseisvus. Erimeelsuste juured ulatuvad aga veelgi kaugemale ajalukku.Iisraeli ja Palestiina konflikt on mõnes mõttes hõõgunud juba tuhandeid aastaid. Väidetavalt ulatuvad selle juured kuulsa kuningas Saalomoni aegadesse, kes ehitas esimese aastatuhande (eKr) alguses Iisraeli kuningriiki esimese templi. Selle hävitas umbes neli sajandit hiljem Babüloonia kuningas Nebukadnetsar II, kes pagendas suure osa juutidest Paabelisse kurikuulsat vangipõlve kandma."
ohtuleht,  14. mai 2021 14:29,Eesti uudised,https://www.ohtuleht.ee/1034002/oiguskantsler-kritiseerib-riigieelarve-loojad-rikuvad-pohiseadust,Õiguskantsler kritiseerib: riigieelarve loojad rikuvad põhiseadust! (25),"Õiguskantsler Ülle Madise põhiseaduse kommenteeritud väljaandega.Juba mitmendat korda peab õiguskantsler Ülle Madise riigikogule meelde tuletama, et riigieelarve koostamisel tuleb kinni pidada põhiseadusest ja mitte hoida kokku trükimusta arvelt.Riigikogu võtab igal aastal vastu järgmise aasta riigieelarve. Kui detailselt peavad maksumaksja rahade eest tehtavad kulutused eelarve eelnõus kirjas olema? Palju rohkem, kui viimasel ajal, on õiguskantsler veendunud.„2021. aasta riigieelarve kulud, sh investeeringud, on esitatud nii üldisel tasemel, et eelarvest ei ole võimalik saada piisavalt selget ülevaadet, mille tarbeks riigi raha tegelikult kasutatakse,“ märgib Madise riigikogu kolmele komisjonile suunatud kirjas. Isegi kui täpsustused on välja toodud eelarve seletuskirjas, ei ole piisav! Madise lisab: „Seletuskiri ei ole seaduseelnõu ning selle kohta ei ole võimalik parlamendis esitada muudatusettepanekuid.“Õiguskantsler ei lepi vaid sõnadega vaid toob ka elulise näite: majandus- ja kommunikatsiooniministeeriumi 2021. aasta kulutused mahuvad eelarves ära ühele paberilehele, samas kui 2007. aastal võtsid sama ministeeriumi plaanid enda alla seitse lehekülge. Taoline detailidega koonerdamine ei ole mitte üksnes hea tavaga vastuolus, vaid rikub ka põhiseadust.„Eesti Vabariigi põhiseadus (PS) näeb ette, et riigielu strateegilised valikud tuleb teha riigikogul. Vabariigi Valitsuse ülesanne on viia need ellu paindlikult ja efektiivselt. Kui riigieelarve on sedavõrd suure üldistusastmega, et sellest ei nähtu, kuhu ja kuidas raha tuleb kulutada, siis ei ole järgitud seaduslikkuse ja olulisuse põhimõtet (PS § 3) ning tagatud pole võimude lahusus ega võimuharude vaheline tasakaal (PS § 4),“ selgitab Madise.Tegu pole sugugi esimese korraga, kui õiguskantsler probleemile tähelepanu juhib. Näiteks 2018. aastal tõi Madise samuti välja, et riigieelarve muutub üha infovaesemaks. „Kui teed selle seaduse eelnõu lahti, et siis tegelikult ei ole võimalik mõista, millised on riigi tulud ja kulud,“ rääkis Madise toona ERRile.Loe õiguskantsleri kriitika kohta lähemalt SIIT!"
ohtuleht,  14. mai 2021 13:19,Eesti uudised,https://www.ohtuleht.ee/1033989/fotod-lahkus-keskerakonna-moodi-linnaosa-jagab-elanikele-tuhandete-eurode-eest-aiamulda,FOTOD | Lahkus Keskerakonna moodi? Linnaosa jagab elanikele tuhandete eurode eest aiamulda (8),"Pirita linnaosa vanem Tõnis Liinat kannab isiklikult mulda kohalike elanike autodesseKeskerakond jätkab vanal moel: kui erakonna looja Edgar Savisaare ajal jagati 2009. aastal küttepuid ja kartuleid, siis nüüd jagab Pirita linnaosa elanikele tasuta mulda.„Mullajagamise eesmärk on juhtida elanike tähelepanu oma koduümbruse heakorrale ning elukeskkonna kaunimaks ja rõõmsamaks muutmisele ning sellele kaasa aidata,“ selgitas Pirita linnaosa vanem Tõnis Liinat. Koti aiamulda saavad Pirital soovijad juba alates 2017. aastast, mil mulda hakati jagama kevadise heakorrakuu raames."
ohtuleht,  14. mai 2021 11:31,Krimi,https://www.ohtuleht.ee/1033971/ol-video-ja-fotod-arulage-kihutamine-pirita-teel-227-kmh-tuisanud-autojuht-laheb-vangi,ÕL VIDEO JA FOTOD | ARULAGE KIHUTAMINE! Pirita teel 227 km/h tuisanud autojuht läheb vangi (19),"Video kohtust.Öösel vastu neljapäeva tabati Tallinnas Pirita teel 227 km/h kihutanud autojuht, kes sai karmilt karistada. Kohtus näidatud videosalvestuselt nähtus, kuidas nelja kaasreisijat vedanud liiklushuligaan isegi muigas pärast politsei poolt kinni pidamist. Teelõigul kehtiv suurim lubatud sõidukiirus on 50 km/h."
ohtuleht, Hindrek Pärg,Eesti uudised,https://www.ohtuleht.ee/1033972/priisanud-ratas-andis-aru-korruptsioonikomisjoni-juht-teatud-kulude-puhul-voiks-tekkida-ka-juriidiline-teema-,Priisanud Ratas andis aru! Korruptsioonikomisjoni juht: „Teatud kulude puhul võiks tekkida ka juriidiline teema.“ (16),"Jüri RatasReede hommikul kell kaheksa tuli kokku riigikogu korruptsioonivastane erikomisjon, et ära kuulata praeguse parlamendi spiikri Jüri Ratase selgitused tema peaministriametis tehtud kummaliste kulutuste kohta. Komisjoni juhi Eduard Odinetsi (SDE) sõnul rääkis Ratas rahvasaadikuile sama juttu, mida eile ajakirjanikele, ning mõned küsimärgid jäid siiski õhku.Ekspeaminister Ratas on avalikkuse tule all seoses Eesti Ekspressi artikliga, kus võeti luubi alla tema Stenbocki majas töötatud aja jooksul tehtud priiskavad kulutused näiteks ooperipiletitele ja alkoholile. Ratas ise endal pattu ei näe, kuna tema büroo kulutas raha vastavalt kehtinud reeglitele. Et detaile täpsemalt uurida, kutsuti Keskerakonna juht siiski esimesel võimalusel korruptsioonivastase erikomisjoni ette."
ohtuleht,  14. mai 2021 11:03,Eesti uudised,https://www.ohtuleht.ee/1033879/isad-kes-andsid-vitsa-kaks-vaarkohtlejat-erinev-saatus-vanglatrellide-nagemiseks-pole-palju-vaja,"ISAD, KES ANDSID VITSA: kaks väärkohtlejat, erinev saatus. Vanglatrellide nägemiseks pole palju vaja (14)","Üks lapsele vitsa andnud isa mõisteti tingimisi vangi, teine pääses karistuseta. Prokurör: lapse füüsilise karistamise suhtes peab olema nulltolerants!„See ei ole löömine, see on karistus!“ põhjendas oma lapse väärkohtlemises süüdi mõistetud isa. Ikka ja jälle oli lasteaias tähele pandud, et poisil on kriimustused ja sinikad. Kord ühel, siis teisel jalal. Või siis paistis pluusi alt potisinine kõht. Ent suurem osa jäi kasvatajate eest siiski varjatuks. Nagu see, et lapse vigastused pärinesid kodust. Tema suurim hirm, neetide ja metallpandlaga vildist vöö rippus elutoa seinal. Justkui hoiatuseks: kui isa pahaseks saab, tuleb ihunuhtlus vastu võtta.Paraku pole kirjeldatud lugu mingi eriline haruldus. Isegi aastal 2021.Suur hulk lapsevanemaid üle terve Eesti nuhtleb lapsi rihma või vitsaga. Mõni paneb lapse „paika“ koguni rusikaga."
ohtuleht,  14. mai 2021 10:44,Ilm ja loodus,https://www.ohtuleht.ee/1033970/politseinikud-paastsid-maantee-aarde-eksinud-koera,Politseinikud päästsid maantee äärde eksinud koera (5),"Teisipäeva hilisõhtul teatati Tallinna-Narva maanteel hulkuvast koerast, kes võinuks tiheda liiklusega teel auto alla jääda. Politseinikud Rasmus ja Keijo leidsid seiklushimulise sõbraliku koera üles, võtsid ta autosse ja viisid Kohtla-Järve varjupaika, teatas politsei Twitteris.Omanik tehti kiirelt kindlaks ja juba kolmapäeval sai koer tagasi koju. Politsei tuletab meelde, et koeraomanikud peaksid ette vaatama, et lemmikloom hoovist hulkuma ei pääseks – see võib lemmikule väga kurvalt lõppeda.Omanik tehti kiirelt kindlaks ja juba kolmapäeval sai koer tagasi koju. Kui sul on koer, siis vaata ikka, et ta hoovist hulkuma ei pääseks – see võib lemmikule väga kurvalt lõppeda. #IdaP #Politsei"
ohtuleht,  14. mai 2021 09:40,Krimi,https://www.ohtuleht.ee/1033966/neljapaeval-hukkus-liikluses-uks-jalgrattur,Neljapäeval hukkus liikluses üks jalgrattur ,"Eile juhtus 11 inimvigastustega liiklusõnnetust, milles hukkus 1 ja sai viga 11 inimest. Suur osa õnnetustest juhtusid jalgratta ja tõukeratastega sõitjatega.Kella 11.49 ajal juhtus õnnetus Pärnumaal Häädemeeste alevikus, kus alkoholijoobe tunnustega 56aastane mees kaotas kontrolli jalgratta üle ja kukkus. Isik suri sündmuskohal.Kella 9.12 ajal kukkus 26aastane naine Tallinnas Rävala pst 8 juures elektrilise tõukerattaga. Ta toimetati Ida-Tallinna keskhaiglasse.Kella 9.20 paiku tagurdas 67aastane mees Narvas Linda tn 1 juures sõidukiga Renault Trafic jalgteel liikunud jalakäijale, 72aastasele naisele. Jalakäija viidi Ida-Viru keskhaiglasse.Kell 10.51 sõitis 51-aastane naine Tallinnas Töökoja 3 juures parkimisplatsilt liikumist alustades sõiduautoga BMW X1 vastu maja seina. Juht toimetati Ida-Tallinna keskhaiglasse.Kella 15.03 paiku kukkus 44aastane naine Tallinnas Hobujaama 10 juures jalgrattaga. Ta toimetati Ida-Tallinna keskhaiglasse.Kella 16.03 kukkus 21aastane mees Tallinnas Mustamäe tee ja A. H. Tammsaare tee ristmikul kergliikuriga. Juht viidi Põhja-Eesti regionaalhaiglasse.Kella 17.08 ajal juhtus õnnetus Viljandis Lääne tänaval, kus 60aastane mees kaotas mootorratta Kymco üle kontrolli ja kukkus. Juht toimetati Viljandi haiglasse.Kell 17.31 hakkas 36aastase mees Tallinnas Õismäe tee 103 juures bussiga Scania K270 peatusest liikuma ja bussis kukkus reisija, 82aastane naine. Reisija viidi Põhja-Eesti regionaalhaiglasse.Kella 19.03 paiku juhtus avarii Tallinnas Läänemere tee 74 juures, kus 37aastane naine sooritas vasakpööret sõiduautoga Honda Civic ja põrkas kokku elektritõukerattaga Kaabo, mida juhtis 29aastane mees. Tõukeratta kaasreisija, 19aastane naine, toimetati Ida-Tallinna keskhaiglasse.Kella 19.45 ajal kaotas alkoholijoobes 49aastane mees Tallinnas Niine tn 2 juures elektritõukeratta üle juhitavuse ja kukkus. Tõukeratta juht toimetati Põhja-Eesti regionaalhaiglasse.Kella 22.29 paiku juhtus õnnetus Tallinnas Merivälja tee 24 juures, kus 15aastase neiu juhitud jalgratas põrkas kokku parklast väljuva sõiduautoga Toyota Corolla, mida juhtis teadmata juht. Sõiduauto lahkus sündmuskohalt. Jalgratta pakiraamil istunud 11aastane poiss viidi Tallinna lastehaiglasse."
ohtuleht,  14. mai 2021 09:10,Maailm,https://www.ohtuleht.ee/1033960/ohvrite-arv-kasvab-iisraeli-maa-ja-ohuvaed-tugevdasid-runnakuid-gazas-asuvatele-sihtmarkidele,OHVRITE ARV KASVAB: Iisraeli maa- ja õhuväed tugevdasid rünnakuid Gazas asuvatele sihtmärkidele (3),"Iisraeli tank Gaza piiril. Rahu ei paista kusagilt.Iisraeli ja Palestiina ärev konflikt ei näita raugemise märke. Iisraeli sõjavägi teatas reedel, et nende maa- ja õhuvägi ründab teatud sihtmärke Gaza sektoris. Pommitamistest teatanud kohalikud elanikud kardavad, et Iisrael alustab Palestiina valduses olevale territooriumile suurt sissetungioperatsiooni. Kokku on juba viiendat päeva vältava konflikti käigus hukkunud üle saja inimese.Vaenutegevuse viiendal päeval teatas Iisraeli sõjavägi, et nad ründavad Hamasi valduses olevat enklaavi. Ehkki avalduses kuigi täpset teavet ei jagatud, märkisid relvajõududega seotud Iisraeli sõjakorrespondendid, et seni pole veel maapealset sissetungi toimunud ja nende väed tulistasid suurtükkidega Iisraeli territooriumilt. Samal ajal jätkub ka Palestiina võitlejate raketituli Iisraeli suunas.Ka Gaza põhjapiiri ääres elavad inimesed mainisid, et pole näinud enklaavis märke Iisraeli maavägedest, ent siiski tabas sektorit tugev suurtükituli ja kümned õhurünnakud, teatab Reuters. Paljud piiriäärsed elanikud lahkusid kodudest, mõned pered otsisid peavarju kohalikest ÜRO juhitud koolidest.Iisraeli peaminister Benjamin Netanyahu teatas neljapäeval, et sõjakäik võtab rohkem aega. Tema sõnul on Iisraeli väed tabanud Gazas kokku ligi 1000 sõjalist sihtmärki. Riigi ametnike hinnangul tuleb anda Gaza tugevaimale sõjalisele rühmitusele Hamas enne relvarahu tagamist tugev hoiatav löök.Viimaste päevade jooksul levis vägivald ka Iisraeli juutide ja araablaste segakogukondadesse, mis on pika konflikti n-ö uueks rindeks. Mitmete linnade tänavatel toimusid verised kähmlused, mille taustal hoiatas Iisraeli president Reuven Rivlin kodusõja eest.Nelja päeva jooksul on Gaza sektoris tapetud vähemalt 109 inimest, nende seas ka 29 last. Ainuüksi neljapäeval suri 52 palestiinlast. Iisraelis on seevastu surnud seitse inimest.Välisriigid kardavad jätkuvalt, et viimaste aastate ägedaim sõjategevus piirkonnas võib kontrolli alt väljuda. Seni pole olukorra taunimine ega teiste riikide soovitatud vaherahupüüdlused tulemusi andnud."
ohtuleht,  14. mai 2021 08:31,Uudised,https://tervis.ohtuleht.ee/1033957/eile-broneeriti-digiregistratuuris-covid-19-vaktsineerimisele-ligi-15-000-aega,Eile broneeriti digiregistratuuris Covid-19 vaktsineerimisele ligi 15 000 aega (12),"Covid-19 vaktsineerimisele registreerimine digiregistratuurisEile broneeriti digiregistratuuris COVID-19 vaktsineerimisele ligi 15 000 aega. Keskmine ooteaeg digitaalses ootejärjekorras oli 30 minutit, pikim 104 minutit. Tipptunnid, mil järjekorrad olid kõige pikemad, olid pärast südaööd ning tööpäeva hommikul-ennelõunal.Tervise ja Heaolu Infosüsteemide Keskuse TEHIK direktori Katrin Reinholdi sõnul oli selline suur inimeste hulk digiregistratuuris esmakordne ja kuna see oli ka ette teada, siis selleks valmistuti„Digiregistratuur ei ole loodud selle arvestusega, et kümned tuhanded inimesed seda korraga kasutaksid. Rakenduse vastavaks arendamine ei oleks ka kuidagi majanduslikult mõttekas ega otstarbekas maksumaksja raha kasutamine, sest muu osa ajast ei oleks sellist võimsust vaja,“ ütles Reinhold. „Seepärast lõime digitaalse ootejärjekorra, et inimesed, kes kohe sisse ei mahu, saaksid infot, kui kaua tuleb oodata ja ehk oleks mõttekas hoopis hiljem tagasi tulla. Tänan kõiki kannatlikkuse ja mõistvuse eest.“Tervishoiuteenuse osutajad lisavad digiregistratuuri vabu aegu jooksvalt, aga siiski on soovijaid veel mõnda aega rohkem kui vabu aegu. Vaktsiinide tarned suurenevad igal nädalal ning mai- ja juunikuu jooksul saavad esimese doosi vaktsiini kõik soovijad. Praeguste plaanide järgi laekub juuni lõpuks suurusjärgus 900 000 doosi vaktsiine.Alates eilsest, 13. maist saavad vaktsineerimisele registreeruda inimesed vanuses 40 eluaastat ja enam."
ohtuleht,  14. mai 2021 06:32,Eesti uudised,https://www.ohtuleht.ee/1033943/politseis-hakkasid-toole-mesilased,Politseis hakkasid tööle mesilased (4),"Valter-Kristjan Oberg ja Kristjan-Jaak Nuudi hoolitsevad politseimesilaste eest.„Kahes tarus on Itaalia tõugu mesilased. Pere võib päris suureks kasvada – põhikorje ajal kuni 60 000 liikmeni ja kui õnnestub, loome suve jooksul kolmandagi pere,“ selgitas politsei- ja piirivalveameti mesilaste eest hoolitsev mesinik Kristjan-Jaak Nuudi ajakirjale Radar. Kuna asfaldilt midagi korjata pole, ei tohiks PPA mesilased töötajaid ja kliente häirida.Idee autori, PPA turundaja Kairi Kreegi sõnul saadi inspiratisooni LHV, Nordic Hotel Forumi ja presidendi kantselei algatusest, kus on tõestatud, et ka linnaruumis on võimalik mesilasi pidada. Presidendilossi juurde paigaldati kolm esimest mesitaru 2017. aasta juunis ja sealt on igal aastal välja võetud mitukümmend kilo mett."
ohtuleht,  13. mai 2021 21:10,Uudised,https://tervis.ohtuleht.ee/1033950/vanemad-kui-12aastased-opilased-peavad-koolis-kandma-maski,Vanemad kui 12aastased õpilased peavad koolis kandma maski (99),"Liina KersnaEsmaspäevast võivad kõikide haridusastmete õppijad taas kooli minna. Selleks, et õppetöö saaks toimuda võimalikult ohutult, tuleb kõikides haridusastmetes õppetööd korraldades silmas pidada üldisi tervisekaitse nõudeid ning haridus- ja teadusministeeriumi juhiseid ja soovitusi võimalikult ohutuks õppetöö korraldamiseks.„Viirus pole meie seast kuhugi kadunud, mistõttu tuleb olla ka koolis jätkuvalt ettevaatlik,“ sõnas haridus- ja teadusminister Liina Kersna. „Selleks, et lapsed saaksid võimalikult ohutult õppida, on oluline kanda maski. Teadlased on kinnitanud, et maski kandmine vähendab viiruse ülekandmise riski.“„Kuna nakkusoht on meil jätkuvalt kõrgel tasemel, peame kandma siseruumides maski, et takistada viiruse levikut. Loodame, et nakkusoht väheneb, siis saame võib-olla ka maskikandmise kohustusest loobuda. Täna veel mitte,“ lisas minister.Haridus- ja teadusministeeriumi juhis ütleb, et vanemad kui 12aastased peavad koolis kandma maski, välja arvatud põhjendatud erijuhtudel.Seega nimetatud kohustus ei laiene alla 12aastastele lastele või juhul, kui maski kandmine ei ole tervislikel põhjustel, töö või tegevuse iseloomu tõttu või muid olulisi põhjuseid arvestades võimalik.Oluline on hajutamine ja kontaktide vähendamine, mille aluseks on õppetöö korraldamine võimalikult kindlate õppegruppide põhiselt ning gruppide vaheliste kokkupuudete vältimine. Seda tuleb silmas pidada nii õppetööd kui muid tegevusi läbi viies.Üldhariduses tähendab see näiteks, et õppetööd soovitatakse korraldada klassigrupipõhiselt, kasutades pigem kindlate koduklasside süsteemi ja võimalikult suuri ruume. Samuti tuleb võimalikult palju õhutada ruume ja tegutseda õues."
ohtuleht,  13. mai 2021 21:05,Eesti uudised,https://www.ohtuleht.ee/1033944/uue-maarusega-viis-prugikasti-rahvas-hirmul-riik-rahul,"UUE MÄÄRUSEGA VIIS PRÜGIKASTI! Rahvas hirmul, riik rahul (15)","„Pingutavad üle. Isegi praeguse kahe konteineri puhul lendavad apelsinikoored ja munarestid valesse kohta,“ kommenteerib ühe Võru korteriühistu juhatuse liige kooskõlastamisel olevat jäätmete sorteerimise määrust.Uue jäätmeseadusega samal ajal tegi keskkonnaministeerium sorteerimismääruse, mis professionaalide prügisorteerimist vähendab ning tavainimese prügispetsialistiks sunnib."
ohtuleht,  13. mai 2021 20:55,Maailm,https://www.ohtuleht.ee/1033941/india-joes-hulpisid-koroonaohvrite-laibad,India jões hulpisid koroonaohvrite laibad (13),"Põhja-Indias korjasid päästjad Gangese jõest välja vähemalt 40 inimese surnukehad, mõni kohalik väljaanne väidab, et jões hulpinud laipu võib olla koguni 100 kandis. Pole teada, kuidas need vette sattusid, ent kohaliku meedia sõnul on tõenäoliselt tegu koroonaviiruse tõttu surnud inimestega.Eeldada, et kadunukesed surid Covidisse, võib seetõttu, et mõned surnukehad on osaliselt põlenud. Indias korraldatakse praegu teatavasti suuri tuhastamismatuseid, kuna matusebüroodel ja krematooriumidel pole kõigi surnutega tegelemiseks lihtsalt enam ruumi ega võimalust. Seetõttu põletatakse surnuid puuriitadel ja hulgakaupa.Mõned kohalikud kommenteerisid BBC-le, et isegi see üsna nukker siitilmast ärasaatmise viis on liiga kalliks muutunud. Puit saab otsa – Delhis andsid ametnikud loa võtta maha puid linna parkidest, et neist lahkunutele riitu ehitada – ja massimatuste korraldajad nöörivad oma teenuse eest üha rohkem raha. Paljud vaesed ei jaksa selle kõige eest maksta ja nii saabki püha jõgi nende jaoks ainsaks lahenduseks. Mõni üritab oma pereliikmeid ehk ka ise käepäraste vahenditega kremeerida. Rautapuris tulid jõe kaldalt välja hooletult, kohati vaid osaliselt liiva alla maetud surnukehad (pildil), arvatavasti samuti koroonaohvrid."
ohtuleht,  13. mai 2021 20:25,Maailm,https://www.ohtuleht.ee/1033942/hodorkovski-kreml-tungis-merkeli-siseringi-ja-punub-vorgustikku-mitmes-euroopa-riigis,Hodorkovski: Kreml tungis Merkeli siseringi ja punub võrgustikku mitmes Euroopa riigis (11),"Eksiilis viibiv Vene ärimees Mihhail Hodorkovski (pildil), hoiatas, et Moskva peened poliitilised mängud ja Kremli haare ulatuvad järjest sügavamale, olles mehe sõnul jõudnud nii Saksamaa liidukantsleri siseringi, Austria kaitsepolitsei ridadesse kui ka mitme riigi võimuladvikusse.Hodorkovski rääkis Euroopa Parlamendi välissekkumise erikomisjoni istungi virtuaalse külalisena, et Kremli agent Angela Merkeli ringkonnas on vaid jäämäe tipp: peen võrgustik on harali valgunud juba kogu euroliitu, kaasa arvatud Tšehhisse, Küprosele, Prantsusmaale, Kreekasse, Lätti, Leetu ja Poola.Hodorkovskil olid ka mõned konkreetsed näited ja nimed. Näiteks meie lähinaabritest rääkides sõnas ta, et Leedus jäi Kremli võrgupunujatele silma endine välisminister ja euroliidu suursaadik Venemaal Vygaudas Ušackas. Teda näeks Moskva hea meelega kandidaadina Leedu presidendi ametikohale, arvab Hodorkovski. Mis puudutab Lätit, siis seal omavad suurt ärilist mõjuvõimu Vene oligarhide Juri Kovaltšuki ja Nikolai Tokarevi sugulased. Kaks ärimeest olid Hodorkovski sõnul otseselt seotud nn Putini palee finantsskeemidega, millest tegi dokkfilmi vangistatud opositsionäär Aleksei Navalnõi. Läti näivat seega Vene koorekihile sobiva mänguplatsina.Ent kuidas on lood Merkeli kaaskondlastega? Siin ei soovinud Hodorkovski konkreetset nime mainida, viidates olukorra kõrgele tundlikkusele, kuid ta rääkis Saksamaal registreeritud mõttekojast Tsivilisatsioonide Dialoog, mille loojaks on järjekordne oligarh, Vladimir Jakunin. Mõttekoda kasutatakse Hodorkovski sõnul selleks, et Euroopa eliidi seast potentsiaalseid Kremli liitlasi välja noppida. Jakunin olla maininud oma Kremlile esitatud raportis üht allikat, kes on osaks Saksa liidukantsleri siseringist. Kreml kasutas enda heaks ära ka Austria ärikat Jan Marsalekit, kes korraldas pidusid, et riigi luurebosside ja poliitikute kohta infot koguda ning värbas ka ühe samuti nimepidi nimetamata jäänud tähtsa Austria luureametniku."
ohtuleht,  13. mai 2021 19:30,Eesti uudised,https://www.ohtuleht.ee/1033867/varjupaika-paluva-nigeerlase-uskumatu-lugu-terroristist-onu-raiub-mu-lahedaste-paid-aga-eesti-voimud-ei-usu-midagi,"VARJUPAIKA PALUVA NIGEERLASE USKUMATU LUGU: terroristist onu raiub mu lähedaste päid, aga Eesti võimud ei usu midagi! (13)","„Mõtlen enesetapule, aeg-ajalt küsin endalt, et võibolla olnuks parem, kui mu pea oleks Nigeerias otsast raiutud!“„Kui ma ei ela seda üle, siis jagage maailmaga minu lugu!“ ütleb kinnipidamiskeskuses viibiv Abioye. Radikaalsest islamiperest pärit noor mees pöördus kristlusesse. Seetõttu hakkas tema peret kimbutama šeigist onu, kes kuulub terroriorganisatsiooni Boko Haram. Nigeerias tagaotsitav onu lasi pea maha lüüa Abioye isal ning tappa õe ja abikaasa. Eesti politsei arvates varjupaigataotleja lihtsalt valetab. Kohus aga leiab, et suur osa tema jutust on usutav.Kui mõni lugu näib liiga pöörane, jääb üle kaks võimalust – see on kas täielik väljamõeldis või hoopis tõde, sest keegi ei suudaks midagi säärast välja mõelda. Ta räägib kiiresti, puhkedes vestluse jooksul korduvalt nutma. Mehe turvalisuse tagamiseks on tema varjunimeks selles loos Abioye, mida jorubad oma lastele panevad. Jorubasid on 30 miljonit, valdavalt elavad nad rohkem kui 200 miljoni elanikuga Nigeeria edelaosas. Umbes pooled Nigeeria elanikud on moslemid ja teine pool kristlased, ent see tasakaal on kiiresti muutumas moslemite kasuks."
ohtuleht,  13. mai 2021 19:06,Maailm,https://www.ohtuleht.ee/1033936/laps-pole-takistuseks-korged-poliitikud-on-emaks-saanud-nii-rivaalide-kui-ka-eelarvamuste-kiuste,LAPS POLE TAKISTUSEKS: kõrged poliitikud on emaks saanud nii rivaalide kui ka eelarvamuste kiuste ,"NAISED, PEAMINISTRID, EMAD: Jacinda Arderni ja Benazir Bhutto emakssaamised sattusid väga erinevatesse aegadesse ja oludesse.Rahandusminister Keit Pentus-Rosimannus jagas möödunud nädalal rõõmsat uudist, et pikaaegne unistus emaks saada täitub viimaks sel suvel. Kunagi oleks selline teadaanne tundunud ennekuulmatu – mis, isegi naisministri mõiste oli ennekuulmatu! Kuid ajaloost leidub näiteid, tänapäeval juba vaikselt üha enam, et raskustele ja ühiskondlikele hoiakutele vaatamata on võimalik olla nii ema kui ka poliitik, isegi väga kõrgel kohal poliitik.Ühest küljest leidub neid, kes ütlevad, et värske ema põhitähelepanu peab minema lapsele, kus sa siis sedasi riiki juhid. Ei ole ju ka senikuulmatu seisukoht, et emadel ei kõlbagi poliitikaareenile trügida. Samas suhtutakse kahtlevalt ka naistesse, kellel lapsi üldse pole. Austraalia kunagine peaminister Julia Gillard teab seda vast hästi, sest seisis silmitsi kriitikaga just selle eest, et tal ei ole ühtki last. "
ohtuleht,  13. mai 2021 18:55,Eesti uudised,https://www.ohtuleht.ee/1033883/erial-voetakse-ule-vagesid-juhib-hoiu-laenuuhistu-endine-pressiesindaja-raul-kalev-eriali-juhtkond-petab-valetab-ja-hamab-,"ERIAL VÕETAKSE ÜLE?! Vägesid juhib hoiu-laenuühistu endine pressiesindaja Raul Kalev. „ERIALi juhtkond petab, valetab ja hämab.“ (1)","EHLÜ Grupp OÜ juhatuse liige Raul Kalev tänasel pressikonverentsilRühm hoiu-laenuühistu ERIAL hoiustajaid lõid aprilli lõpus firma EHLÜ Grupp OÜ. Täna toimunud pressikonverentsil tutvustasid nad plaani saneerimisel olev ühistu üle võtta senistelt juhtidelt, keda riigiprokuratuur kahtlustab investeerimiskelmuses ja omastamises.Hoiustajate peamine kõneisik pressikonverentsil oli Raul Kalev. Ta oli alles hiljuti ERIALi avalike suhete nõunik – Kalev palgati eelmise aasta novembris, vahetult pärast seda, kui riigiprokuratuur esitas kahtlustuse miljoni euro omastamises ja investeerimiskelmuses ühistu mitteametlikule liidrile Ilya Dyagelevile, tema abikaasale Daniela Dalberg-Dyagelevale ja paarile tankistile. Toona rääkis Kalev, kuidas ERIALiga on kõik hästi, kuriteokahtlused on alusetud ja meedia mustab."
ohtuleht,  13. mai 2021 18:17,Krimi,https://www.ohtuleht.ee/1033930/emajoel-uppus-umber-lainud-paadist-vette-kukkunud-51aastane-mees,Emajõel uppus ümber läinud paadist vette kukkunud 51aastane mees (7),"Ümber läinud paatNeljapäeva päeval läks Tartumaal Emajõe-Suursoo looduskeskuse vahetus läheduses ümber paat kolme inimesega. Üks mees, kes oli ilmselt paadi alla jäänud, leiti uppununa. Teised kannatanud tõid päästjad ümber läinud paadi juurest elusalt kaldale. Ükski meestest ei kandnud päästevesti, mis on veekogul liigeldes ohutuse tagamiseks kohustuslik.13. mail kell 15.38 teatati häirekeskusele, et Tartumaal Luunja vallas Kavastu külas Emajõe-Suursoo looduskeskuse lähedal on kolme inimesega paat ümber läinud ja üks inimene kadunuks jäänud. Päästjate saabumise ajal oli jõel näha ümber läinud paati, millel istus üks mees, teine mees oli vees ja hoidis paadist kinni.Paadi juurde ujunud päästja avastas kolmanda pinnale kerkiva mehe, kelle ta kohe päästepaadiga lähenenud päästjatele üle andis. 51aastane mees toimetati kaldale, kuid kahjuks ei õnnestunud kiirabitöötajatel teda enam elule aidata. Ilmselt oli uppunu paadi ümber mineku ajal selle alla jäänud.Ümber läinud paadi juurest tõid päästjad kannatanud kaldale ja nad viidi kiirabiga haiglasse. Hinnanguliselt pidid mõlemad pisut üle viiekümneaastased mehed abi saamiseni vees olema ligi pool tundi. Õnneks oli õnnetuspaik seekord kergesti leitav ja ligipääsetav ning mehed saadi kiiresti päästetud. Kohale tulnud politsei- ja piirivalveameti kaatri abil keerati kannatanute paat ümber ja pukseeriti kaldale.Päästjad leidsid õnnetusse sattunud paadist pingi alt päästevestid. Päästevesti seljas mittekandmine oleks võinud selle õnnetusel maksta ka mitu inimelu. Päästevesti, mis on veekogul liigeldes kohustuslik päästevahend, peab hoidma korralikult kinnitatuna seljas. Paadis kaasas olevast päästevestist ootamatu õnnetuse puhul kasu ei ole.Sellel aastal on Eestis uppunud kokku 13 inimest."
ohtuleht,  13. mai 2021 18:10,Krimi,https://www.ohtuleht.ee/1033922/kas-toesti-ilmusid-relvad-koerakuuti-voluvael-assar-pauluse-poeg-utleb-et-labiotsimisel-relvi-kuudis-polnud,"KAS TÕESTI ILMUSID RELVAD KOERAKUUTI VÕLUVÄEL? Assar Pauluse poeg ütleb, et läbiotsimisel relvi kuudis polnud ","Allilmategelase Assar Pauluse kohtuasi, mis puudutab tema kodu koerakuudist leitud relvi, laskemoona ja lõhkeainet, jõudis tunnistajateni. „Isa ütles, et tema ei tea, kes need asjad sinna pani,“ lausub Assar Pauluse poeg kohtusaalis. Tema sõnul vaatas ta seitse aastat tagasi kõrvalt, kuidas politsei koerakuuti puistas, aga midagi kahtlast ei leitud. Vaid surnud siil vedeles kuudi põrandal.Assar Pauluse poeg Joosep (nimi muudetud) kirjeldab kohtusaalis üsna täpselt, kuidas politsei 2014. aastal kodu läbi otsis. Kümmekond erariietes korrakaitsjat tulid pärastlõunasel ajal majja ning terve valdus koos lisahoonetega otsiti läbi. Kapid ja lauasahtlid pöörati pahupidi, kontrolliti kõiki ruume ja nurgataguseid. Vaadati ka garaaži ning aeda. Isegi toa seintele koputati, et üles leida võimalikke salapeidikuid. Küll aga midagi märkimisväärset ei leitud."
ohtuleht,  13. mai 2021 17:34,Eesti uudised,https://www.ohtuleht.ee/1033917/rahatotakus-ja-investeerimishullus-taksojuhtide-ja-isehakanud-investoritega-suuri-rikkusi-otsides-aga-ka-veel-suuremat-krahhi-oodates,"RAHATOTAKUS JA INVESTEERIMISHULLUS: taksojuhtide ja isehakanud investoritega suuri rikkusi otsides, aga ka veel suuremat krahhi oodates (1)","Palgapäev on alati rõõmus päev. Maksad kohustuslikud arved ja siis saad poodi minna, lubada mõne ilusama asjagi. Aga kuidas elada terve kuu niimoodi, et kulutamisele mõeldud raha kohe kuu algul investeeringutesse panna? Egas midagi – tuleb järgi proovida!"
ohtuleht,  13. mai 2021 14:47,Eesti uudised,https://www.ohtuleht.ee/1033901/fotod-maa-ja-rannarahva-esindajad-andsid-peaministrile-ule-uhise-poordumise-koos-maa-metsa-ja-mereandidega,"FOTOD | Maa- ja rannarahva esindajad andsid peaministrile üle ühise pöördumise koos maa-, metsa- ja mereandidega (2)","Maa- ja rannarahva esindajad andsid peaministrile üle ühise pöördumise koos maa-, metsa- ja mereandidegaNeljapäeval andsid maa- ja rannaeluga seotud organisatsioonid Toompeal Stenbocki maja hoovis üle ühise pöördumise palvega pöörata senisest suuremat tähelepanu maa- ja rannapiirkondade elu toimimine ja püsimajäämine.Koos pöördumisega kingiti valitsusele Eesti maa-, metsa- ja mereande, millega maainimesed Eesti ühiskonda igapäevaselt varustavad.Peaministrile esitatud pöördumises väidavad ühendused, et maa- ja rannapiirkondade elanikud aitavad linnainimese keskkonnamõjusid tasakaalustada, kuid maainimeste tegutsemisele seatakse kergekäelisi piiranguid, mis takistavad hüvede tootmist ja pakkumist.Ühenduste sõnul ühendab neid valdkonnaülesed mured: piirangud, mis võtavad eesmärgiks maainimese ja looduse vastandamise, liiga suure kaalu omistamine ebaprofessionaalsetele aktivistide ühendustele ning uute regulatsioonide loomine ühekülgsete uuringute põhjal, mis ei analüüsi tervikpilti. Põllu-, jahi- ja kalamehi ning metsaomanikke ühendavad ühised mured maaelu püsimajäämise pärast.Pöördumisele on alla kirjutanud Eesti põllumajandus-kaubanduskoda, Eestimaa talupidajate keskliit, Eesti jahimeeste selts, Liivi lahe kalanduskogu ja Eesti erametsaliit"
ohtuleht, Hindrek Pärg,Eesti uudised,https://www.ohtuleht.ee/1033712/piirangud-leevenevad-varsti-saab-minna-spaasse,PIIRANGUD LEEVENEVAD: varsti saab minna spaasse (24),"Algselt avaldatud 11. mail kell 13.46, täiendatud 13. mail kell 12.47.HARIDUSAlates 17. maist lubatakse kontaktõppele kõik üldhariduskoolide, kutsekoolide, rakenduskõrgkoolide  ja kõrgkoolide õpilased, kes seni on pidanud viibima distantsõppel.Õppetööd läbi viies tuleb arvestada üldiseid tervisekaitse nõudeid ning haridus- ja teadusministeeriumi juhiseid ja soovitusi. Siseruumides tuleb silmas pidada, et oleks tuulutuse või ventilatsiooniga tagatud õhukvaliteet.SPORTIMINE, TREENIMINE, NOORSOOTÖÖ, HUVITEGEVUS ja -HARIDUS, TÄIENDUSKOOLITUS JA TÄIENDÕPEAlates 17. maist tohib õues kõiki neid tegevusi viia läbi kuni 25-inimeselises rühmas (kaasa arvatud juhendaja). Maksimaalselt tohib tegevustest osa võtta kuni kümme gruppi, kes omavahel kokku ei puutu, ehk kokku 250 inimest.Alates 31. maist on siseruumides taas lubatud 10-liikmelises grupis rühmaviisiline treening, noorsootöö, huvitegevus ja -haridus, täienduskoolitus ja täiendõpe. Arvestada tuleb ruumi 25-protsendilise täitumuse nõudega, korraga tohib tegevustest osa võtta kuni 100 inimest, rühmad omavahel kokku puutuda ei tohi. Grupipiirang ei kehti sama klassi või õpperühma õppuritele.SPORDIVÕISTLUSED, SPORDI- JA LIIKUMISÜRITUSEDAlates 17. maist on välitingimustes lubatud spordi- ja liikumisüritused kuni 25-inimeselises rühmas ja üritus peab lõppema hiljemalt kell 22. Maksimaalselt tohib üritusest osa võtta kuni 10 rühma, ehk kokku 250 inimest.Alates 17. maist on tippspordi võistlused lubatud, kui üritustes võtab osa õues kuni 250 inimest ja sisetingimustes kuni 100 inimest. Lisaks tohivad siseruumides ja välitingimustes hakata võistlema ka Eesti meistri- ja karikavõistlustel osalevad sportlased. Muud võistlused siseruumides lubatud ei ole.Pealtvaatajad võistlustele ega üritustele lubatud ei ole.Kolmandast riigist tulev rahvusvahelisest kõrge tasemega võistlusest osavõtja lubatakse Eestis võistlema või tööalaseid ülesandeid täitma juhul, kui ta teeb pärast siia saabumist koroonaviiruse testi, mille tulemus on negatiivne või pole ta nakkusohtlik.AVALIKUD ÜRITUSED, KULTUUR, KIRIKUD, MEELELAHUTUSAlates 17. maist tohivad külastajad viibida muuseumite ja näitusasutuste välialadel (s.h loomaaias), arvestades ala 50-protsendilise täitumuse nõudega. Uksed tuleb sulgeda kell 22.Alates 17. maist on välitingimustes lubatud viibida avalikel üritustel ja koosolekutel ning meelelahutuskohtades kuni 25-inimeselises rühmas. Üritused peavad lõppema hiljemalt kell 22. Välitingimustes osavõtjate koguarvuks kehtestatakse 250 inimest.Alates 24. maist on lubatud viibida siseruumides muuseumites ja näitustel, samuti istekohaga üritustel nagu teatris, kinos, konverentsil, aga ka jumalateenistustel või muudel avalikel usutalitustel juhul, kui ruumitäitumus ei ületa 50 protsenti. Kindlaksmääratud istekohtadega ruumides seatakse osavõtjate piirarvuks 200 inimest, kelle hulka ei arvestata esinejaid ja ürituse läbiviimisega seotud inimesi, kes külastajatega vahetult kokku ei puutu. Muuseumites ja näitusasutustes arvestatakse piirarvu koos ruumitäitumusega ühe saali kohta. Üritus peab lõppema hiljemalt kell 22.Siseruumides liikumisel tuleb arvestada 2+2 reeglit, kanda maski, kohapeal tuleb kasutada desinfitseerimivahendeid ning täita ürituse korraldaja juhiseid koroonaviiruse leviku vältimiseks.Meelelahutuskohtade siseruumidele kehtivaid piiranguid pikendatakse kuni 30. maini (k.a.).SAUNAD, SPAAD, VEEKESKUSED, BASSEINID, UJULADAlates 17. maist võib välitingimustes avalikuks kasutamiseks mõeldud saunades, spaades, basseinides, veekeskustes ja ujulates liikuda ja viibida, kui on tagatud, et osalejate arv ei oleks suurem kui 25 inimest rühmas. Osalejate arvu piirmääraks kehtestatakse 250 inimest. Välialade lahtiolekuaeg on lubatud vahemikus kell 6–22.Alates 31. maist tohib avada uksed ka siseruumides avalikele saunadele, spaadele, veekeskustele ja ujulatele arvestusega, et ruumi täitumus ei ületaks 50 protsenti ja osalejaid poleks korraga rohkem kui 200, liikumisel tuleb järgida 2+2 reeglit. Samuti kehtib ka siin lahtiolekuaja piirang kella 6st 22ni.TOITLUSTUSASUTUSEDAlates 24. maist tohib toitlustusasutuste siseruumides kohapeal süüa-juua, arvestades 50-protsendilist ruumitäitumuse nõuet. Ühe laudkonna suurus tohib olla maksimaalselt 6 inimest. Klientide jaoks tuleb uksed sulgeda kell 22.Alates 24. maist saab toitlustusasutuste välialadel kohapeal süüa-juua endiselt kuni 10-inimeselises rühmas ja täidetud tohib olla kuni 50 protsenti välialast. Nii nagu siseruumid, tuleb ka välialad klientide jaoks sulgeda hiljemalt kell 22.KAUBANDUS- JA TEENINDUSASUTUSEDAlates 24. maist tohib teenindus- ja kaubandusettevõtete  siseruumides viibida arvestades kuni 50-protsendilist täitumust ühe ruumi kohta. Liikumisel tuleb järgida 2+2 reeglit ja siseruumides kanda maski.Korraldusega kehtestatud piirangute ja meetmete vajalikkust hindab valitsus hiljemalt iga kahe nädala tagan"
ohtuleht,  13. mai 2021 12:39,Eesti uudised,https://www.ohtuleht.ee/1033889/valgevene-kehtestas-hanno-pevkurile-sissesoidukeelu,Valgevene kehtestas Hanno Pevkurile sissesõidukeelu (26),"Hanno Pevkur„Nimelt selgus lennujaamas, et Valgevene riik on mulle kehtestanud sissesõidukeelu, millest mind ei teavitatud ja mistõttu lennukile mind ei lastud,“ kirjutas Pevkur sotsiaalmeedias.„Ütle veel, et sport ja poliitika pole seotud. Valgevene puhul on, ja kuidas veel,“ lisas volleliidu president, soovides naistele edu."
ohtuleht, Hindrek Pärg,Eesti uudised,https://www.ohtuleht.ee/1033877/24-000-eurot-jaab-nuud-alles-uus-valitsus-korvaldas-esinduskulude-eelarve-millega-ratas-priiskas-mis-aga-sai-rahast,"24 000 EUROT JÄÄB NÜÜD ALLES? Uus valitsus kõrvaldas esinduskulude eelarve, millega Ratas priiskas. Mis aga sai rahast? (230)","Kiik viskus Ratase rahakulutuste kaitsele! „Kõige odavam inimene on see, kes istub kabinetis, joob vett ja kellegagi ei kohtu.“Tandem Tanel Kiik ja Jüri RatasValitsuse pressikonverentsil selgitas töö- ja terviseminister Tanel Kiik, et peaministri tööga kaasnebki väga palju kulutusi, sest see sisaldab ringreiside, ürituste ja kohtumiste korraldamist. „Mis puudutab laiemalt ministrite-riigijuhtide tööd: kõige odavam on inimene, kes ei tee midagi. Kõige odavam on inimene, kes istub oma kabinetis ja välja ei lähe. Joob vett ja kellegagi ei kohtu, ühelgi üritusel ei osale. Ma ei ole kindel, kas see on kõige parem variant riigijuhtimiseks,“ ütles Kiik.Kiik teab täpselt, kuidas peaministri büroos asjad käivad. Ratase esimese valitsuse ajal, kui Keskerakond oli võimuliidus Isamaa ja sotsiaaldemokraatidega, juhtis peaministri bürood ehk oli Ratase parem käsi just Kiik. Valitsuse pressikonverentsil küsiti Kiigelt, kas tema hinnangul on kõik endise peaministri kulutused põhjendatud ja eetilised. Kiik nimetas viimases Eesti Ekspressis välja toodud episoode ülekohtusteks.Näiteks toodi Ekspressis välja, et Ratas kulutas koos oma kolme delegatsiooni liikmega ühe õhtusöögi peale 1280 eurot (koos tasutud erisoodustusmaksuga) ehk 320 eurot inimese kohta. Arvukate priiskamiste kõrval tuuakse välja kentsakaid leide nagu Ratase mullusuvine sõit Kagu-Eestisse, kaasas kaks 0,7-liitrist Normindia džinnipudelit. Ühtlasi heidab Ekspress valgust Ratase töömeetodile: koos EKRE ja Isamaa juhtidega peeti peaministri büroo ehk Stenbocki maja kõrval asuvas peaministri ametikorteris hulgaliselt õhtusööke, et seal valitsuse sasipuntrad lahti harutada.„Tervikpilti teades – töö intensiivsus ja töötundide pikkus –, siis jään küll seisukohale, et selles loos toodud etteheited on ülekohtused,“ ütles töö- ja terviseminister. „Arvestades seda, kui palju on erinevatel peaministritel kohtumisi-üritusi-visiite, siis selles valguses hinnata, kas 2000 eurot esinduskulusid kuus on kuidagi ülekohtuselt palju – ma seda ei leia.“Kiik viitab riigisekretäri 2018. aasta otsusele, mille järgi loodi riigikantseleis eraldi eelarverida nimega „peaministri büroo esinduskulud“. Eelarve suuruseks oli 24 000 eurot. Ekspressi artiklis tõdetakse, et peaministri kulutused olid kujunenud nii intensiivseks, et ametnikel kadus nende üle kontroll. Niimoodi tekkis vajadus eelarverea järele, et häguste kulude eest ei peaks enam vastutama ametnikud, vaid piisas peaministri büroojuhi allkirjast.Keskerakonna valitsusdelegatsiooni juht riigihalduse minister Jaak Aab kinnitas, et kõik Ratase kulutused olid seotud tema tööga. „Mitte ainult tööpäevad, vaid ka ööpäevad!“ tõstis Aab esile Ratase töömahtu. „Ja sealt tekivad need olukorrad, kus võib panna mida iganes süüks. Olen kindel, et isiklikuks kasuks ei ole Jüri Ratas midagi kasutanud nendest [maksumaksja] vahenditest.“Ühtlasi pööras Aab tähelepanu Eesti Ekspressile ja Ratase rahalaristamise loo autorile Holger Roonemaale. „Hämmastav ajakirjaniku visadus. Uurida sellist küsimust kolm kuud ja nüüd välja tulla. Miks sellel ajal?“Valitsuse kommunikatsioonidirektor Eero Raun kinnitas aga pärastlõunal Õhtulehele, et aasta alguses, kui Jüri Ratase asemel sai peaministriks Kaja Kallas, kaotati selline kulurida. „Minu üldine teadmine on see, et pärast valitsuse vahetust kinnitati lõplikult selle aasta [2021] riigikantselei eelarve ja selle kinnitamise käigus otsustati ka selline eraldi eelarverida ära kaotada,“ ütles Raun, kes ei osanud neljapäeva õhtul täpsustada, mida eelarve summaga omakorda tehti."
ohtuleht,  13. mai 2021 11:41,Eesti uudised,https://www.ohtuleht.ee/1033882/uue-gumnaasiumi-nimesoda-saue-ja-laagri-vahel-on-alati-valitsenud-rivaliteet-,UUE GÜMNAASIUMI NIMESÕDA: „Saue ja Laagri vahel on alati valitsenud rivaliteet.“ (1),"„Riigigümnaasiumi teema oli tuline kartul juba tollel hetkel, kui oli otsustamise koht, kas uus kool tuleks rajada Laagrisse või Sauele või hoopis mõnda teise omavalitsusse siin piirkonnas,” sõnab Saue vallavolikogu liige ning maa- ja planeeringute komisjoni esimees Tormi Tabor. „Õnneks saime selle küsimuse lahendatud nii, et Saue linn sai olulisi investeeringuid vallamaja ja spordikompleksi jaoks, Laagri asula aga riigigümnaasiumi.”"
ohtuleht,  13. mai 2021 11:18,Eesti uudised,https://www.ohtuleht.ee/1033881/normaalsusesse-tagasi-uksikuid-koroonaviirusega-nakatunuid-leidub-siiski-41-koolis,NORMAALSUSESSE TAGASI! Üksikuid koroonaviirusega nakatunuid leidub siiski 41 koolis ,"„Meil käib põhitegevus praegu õues. Hankisime ühe telgi ka, et lapsi võimalikult hajutada. Kui me nad ninapidi kokku laseme, siis läheb jälle lahti,“ ütleb Tartu Raatuse kooli direktor Toomas Kink, mil kombel püütakse koolielu tavapärastesse rööbastesse juhtida.Haridusministeeriumi ja terviseameti statistika kohaselt pole nakatumisega midagi hullu juhtunud selle pooleteise nädalaga, mis alg- ja lõpuklassid on taas harjumuspäraselt koolimajades veetnud. Terve Eesti peale on nakatunuid 41 koolis, sealhulgas nii õpilasi kui ka õpetajaid. Koolide nimed jätavad ministeerium ja terviseamet targu nimetamata."
ohtuleht, Hindrek Pärg,Eesti uudised,https://www.ohtuleht.ee/1033720/malle-kobin-taotleb-vangistuse-edasilukkamist-kohus-keeldus,"Malle Kobin taotleb vangistuse edasilükkamist, kohus keeldus (2)","Ilmus algselt 11.05 kell 14.31, täiendatud 12.05 kell 15.49 ja 13.05 kell 11.18.11. mail pidi kasulaste väärkohtlemise eest süüdi mõistetud endine aasta ema Malle Kobin (69) minema pooleks aastaks vanglasse. Möödunud nädalal esitas ta kohtule taotluse, paludes vangistuse edasilükkamist kahe kuu jagu. Vangla tutvus süüdimõistetu esitatud dokumentidega ja leidis, et vangistuse täitmisele pööramise edasilükkamine pole vajalik. Samale järeldusele jõudis ka Pärnu maakohus. „Uuringute põhjal on mul ilmnenud kummalised tervisehädad, millest ma ise teadlik ei olnud. Ma ei hiili karistusest kõrvale, kuid tahaksin oma arstid läbi käia enne vanglasse minekut. Pean ju seal endaga kuidagi toime tulema,“ põhjendas Kobin taotlust. "
ohtuleht,  13. mai 2021 11:15,Krimi,https://www.ohtuleht.ee/1010862/video-eluohtlik-olukord-uhke-maasturi-juht-keeras-julmalt-ette-soidutee-aares-pedaalinud-jalgratturile-ja-sai-lopuks-karistada,VIDEO | ELUOHTLIK OLUKORD! Uhke maasturi juht keeras julmalt ette sõidutee ääres pedaalinud jalgratturile ja sai lõpuks karistada (58),"Sotsiaalmeedias levis mullu septembris kulutulena video eriti liiklusohtlikust olukorrast – Range Roveri juht keerab äkitselt ette tee ääres sõitvale jalgratturile. Juhi selgitusel tabas teda äkitselt terviserike, kuid kohus seda olemasolevate tõendite põhjal ei uskunud ning võttis 34aastaselt Mikhaililt viieks kuuks juhtimisõiguse.Intsident juhtus 30. augusti õhtupoolikul Tallinna-Paldiski maanteel pealinna piiri ääres. Harku poolt tulles, Õismäele lähenedes otsustab arusaamatul põhjusel Range Roveri juht keerata ette sõidutee ääres pedaalivale jalgratturile ning järsult pidurdada. Kokkupõrget suudetakse napilt vältida, aga pealtnäha on tegu ülimalt ohtliku situatsiooniga."
ohtuleht,  13. mai 2021 10:29,Eesti uudised,https://www.ohtuleht.ee/1033872/keskmine-palk-tousis-taas-piirkondade-vahel-on-jatkuvalt-suured-erinevused,"Keskmine palk tõusis taas, piirkondade vahel on jätkuvalt suured erinevused (15)","Foto on illustreerivEelmisel aastal oli töötaja keskmine brutotulu kuus 1380 eurot, mis on 63 eurot rohkem kui aasta varem. Kõige suurem tulu, 1541 eurot oli Harjumaal ja kõige väiksem, 1088 eurot Ida-Virumaal.Keskmine brutotulu näitab palgatöötajatele ja avalikele teenistujatele makstud töötasusid, töötamisega seotud stipendiume, toetusi ning muid tasusid, teatab statistikaamet. Suurimat brutotulu teeniti Harjumaal Rae vallas, kus see oli 1893 eurot. Linnadest olid eesotsas Keila 1525 euroga ja Tallinn 1519 euroga. Omavalitsusüksustest kõige väiksemat tulu teeniti Narvas, kus see oli 1018 eurot.Statistikaameti analüütik Greta Tischleri sõnul oli meeste keskmine brutotulu 1530 eurot ning naistel 1243 eurot kuus. „Suurimat keskmist tulu kuus teenisid 25–49-aastased, kes said 1544 eurot kuus. Kõige väiksemat tulu teenisid seevastu alla 25-aastased, kes said 932 eurot kuus,“ ütles Tischler.Brutotulu teenis möödunud aastal 522 722 inimest ehk aasta varasemaga võrreldes enam kui 15 000 inimese võrra vähem. „Tulusaajate arv vähenes vähemalt paari protsendi võrra kõigis maakondades, kõige enam Ida-Virumaal. Samuti vähenes tulusaajate arv kõigis vanusegruppides, eelkõige aga alla 25-aastaste vanusegrupis,“ lisas Tischler.Kuu keskmine brutotulu aastal 2020"
ohtuleht,  13. mai 2021 09:26,Eesti uudised,https://www.ohtuleht.ee/1033863/uuring-usaldus-meedia-vastu-on-tousnud,UURING: usaldus meedia vastu on tõusnud (5),"Usaldus on tõusnud ka politsei, Euroopa Liidu, valitsuse ja riigikogu vastuAjakirjanikud tööpostil, intervjueerimas Helir-Valdor Seederit. Kui veel möödunud suvel oli Eesti elanike usaldus raadio ja trükimeedia kui meediakanalite suhtes vastavalt 62 protsenti ja 50 protsenti, siis nüüdseks on see tõusnud vastavalt 77 protsendile ja 68 protsendile, selgub värskest Eurobaromeetri uuringust. Kõige kõrgema usaldusväärsusega meediakanal ongi raadio. Trükiajakirjandusega sama usaldusväärseks peetakse ka televisiooni, mille usaldus on kasvanud 7 protsendipunkti võrra. Internetti usaldab veidi üle poole Eesti elanikest.Ka usaldus erinevate institutsioonide vastu on sel aastal kasvanud. Endiselt hinnatakse kõrgelt Eesti politsei usaldusväärsust – 89 protsenti Eesti elanikest usaldab politseid (2019 sügisel 82%).Väga kõrge usaldusnäitajaga on ka Eesti tervishoid ja tervishoiutöötajad, keda usaldab 87 protsenti eestimaalastest. Usaldus Euroopa Liidu suhtes on kasvanud 54 protsendilt 2019. aasta sügisel 64 protsendi peale sel aastal. Eesti valitsust usaldab samuti veidi üle poole (53%) Eesti elanikest, olles võrreldes 2019. aasta sügisega samuti kasvanud 10 protsendi võrra. Usaldus riigikogu vastu on 43 protsenti.Oma eluga üldiselt on rahul 78 protsenti Eesti elanikest, olles eelmise aastaga võrreldes langenud 5 protsendipunkti võrra. Siiski on Eesti elanike rahulolu eluga üldiselt kõrgem kui meie lõunanaabritel lätlastel ja leedukatel – vastavalt 69 protsenti ja 71 protsenti on rahul. Sarnast langustrendi rahulolunäitajates on näha ka Lätis ja Leedus, kus veel suvel oli oma eluga rahul 84 protsenti Läti elanikest ja 82 protsenti Leedu elanikest.Kuid optimism lähituleviku osas on võrreldes eelmise aastaga veidi kasvanud. Kui veel 2020. aastal oli lähima 12 kuu osas optimistlikult meelestatud ligi kolmandik, siis tänavu kevadel arvab 38 protsenti Eesti elanikest, et lähima 12 kuu jooksul liigub elu paremuse poole. Pooled eestimaalased arvavad, et olukord jääb samaks nagu praegu.Hinnangud oma leibkonna majanduslikule toimetulekule on püsinud viimastel aastatel stabiilselt üsna sarnasel tasemel. Tänavu kevad-talvel hindab oma leibkonna majanduslikku toimetulekut heaks 78 protsenti elanikest. Lähima 12 kuu jooksul näeb oma leibkonna majanduslikku olukorda paranemas 29 protsenti eestimaalastest, 59 protsenti arvab selle jäävat samale tasemele.Eurobaromeeter 94 viidi läbi 21. aasta talvel kokku 39 riigis, sealhulgas 27 Euroopa Liidu liikmesriigis, viies kandidaatriigis (Põhja-Makedoonia, Türgi, Montenegro, Serbia ja Albaania), Põhja-Küprosel (Küprose-Türgi kogukond, mida ei valitse Küprose Vabariik), Šveitsis, Ühendkuningriigis, Norras, Islandil, Bosnia ja Hertsegoviinas ning Kosovos. Eestis toimus küsitlus veebi teel 12. veebruarist kuni 11. märtsini. Kokku küsitleti 1054 Eesti elavat Euroopa Liidu kodanikku."
ohtuleht,  13. mai 2021 08:25,Krimi,https://www.ohtuleht.ee/1033858/kits-huppas-otsa-15aastasele-jalgratturile-kes-viidi-haiglasse,"Kits hüppas otsa 15aastasele jalgratturile, kes viidi haiglasse (3)",Foto on illustreerivEile õhtul juhtus Tallinnas eriskummaline õnnetus.Esialgsetel andmetel hüppas Tallinnas Harkumetsa tee kergliiklusteel Koitmetsa tänav 10 maja juures jalgrattaga sõitnud 15aastasele noormehele otsa kits. Jalgrattur kukkus ja toimetati Põhja-Eesti regionaalhaiglasse. 
ohtuleht,  13. mai 2021 06:46,Eesti uudised,https://www.ohtuleht.ee/1033856/petturid-esinevad-facebookis-sotsiaalkindlustusametnikena,Petturid esinevad Facebookis sotsiaalkindlustusametnikena ,"Politsei hoiatab petuskeemi eest, kus kelm esineb sotsiaalkindlustusameti töötajana ja üritab inimestelt raha välja petta.Inimestega võetakse Facebooki privaatsõnumite kaudu ühendust ning tutvustatakse ennast sotsiaalkindlustusameti töötajana. Seejärel pakutakse inimestele erinevaid teenuseid ning palutakse nende osutamiseks teha pangaülekanne, teatab politsei sotsiaalmeedias, et tegu on petuskeemiga. Politsei palub olla tähelepanelik ja suhtuda kriitiliselt kõikidesse kummalistesse pakkumistesse. Kindlasti ei tohi teha ülekandeid tundmatule pangakontole."
ohtuleht,  13. mai 2021 06:46,Krimi,https://www.ohtuleht.ee/1033855/kohtla-jarvel-natsilipu-heiskamine-politseiuurimist-ei-toonud,Kohtla-Järvel natsilipu heiskamine politseiuurimist ei toonud (13),"9. mai hommikul pidi politsei sekkuma, kui Sillamäel käitus mees mälestusmärgi juures provokatiivselt ja lehvitas Nõukogude sümboolikaga lippu. Tema lipp võeti hoiule ja mees toimetati politseijaoskonda ning pärast vestlust lasti ta koju, ütles  Narva politseijaoskonna juht Indrek Püvi.   Õhtul sai politsei teate, et Kohtla-Järvel ühe eramaja sisehoovis ripub natsisümboolikaga lipp. Politsei saabumisel oli lipp juba eemaldatud. Menetlust asjas ei alustatud.  Üks mees lennutas püsival piirangualal, Narva linnuse piirkonnas politseiga kooskõlastamata drooni. Mees viidi asjaolude kordonisse ja talle määrati 160 eurone trahv."
ohtuleht, Siim Randla,Krimi,https://www.ohtuleht.ee/1033854/rait-killandi-kaib-tootasu-parast-kohut,Rait Killandi käib töötasu pärast kohut ,"2019. aasta jaanuaris koondati ootamatult Eesti Meedia telekanalite juhi kohalt Rait Killandi, kes palgati 2017. detsembris toona finantskriisis telekanaleid päästma. Mees tunnistas toona, et koondamisteade tuli talle ootamatult ning tal oli väga raske töökohalt lahkuda. „Tuli suure üllatusena. Ikka on raske lahkuda, ma valetaks kui ütleksin, et ei ole. Selles mõttes, et nüüd on just saanud meeskond kokku, programm hakanud just ilmet võtma ja tulemused on head. Kulusid on 30% kokku hoitud ja nii edasi. Kõik on hakanud sujuma, aga noh, nii on,“ ütles ta. Nüüdseks on Killandi pöördunud kohtusse. Mille üle vaieldakse, ta öelda ei tahtnud. “Ah, see on pisiasi. Küll me ära lahendame,” sõnab Killandi. Ta ei tahtnud kinnitada ega ümber lükata, kas kohtusse mindi tasumata hüvitiste tõttu. Killlandi on Harju maakohtusse esitanud hagi AS Postimees Grupp vastu töötasu maksmise nõudes."
ohtuleht,  12. mai 2021 20:34,Krimi,https://www.ohtuleht.ee/1033831/video-parnumaa-rabapolengu-kustutustoodega-jatkatakse-ka-neljapaeval-suure-tuule-tottu-levis-tuli-kiiresti,"VIDEO | Pärnumaa rabapõlengu kustutustöödega jätkatakse ka neljapäeval, suure tuule tõttu levis tuli kiiresti ","Täiendatud kl 20Rabapõlengust teatati häirekeskusele kell 14.11. Suure tuule tõttu levib tuli kiiresti, teatas päästeamet.Sündmuskohal on 15 erinevat tehnikaühikut üle Pärnumaa, kaasatud on lisaks päästeautodele UTV-d ja ATV-d ning droon, millega põlengaual suurust kindlaks tehakse. Lisaks oodatakse peatselt saabuvat Politsei- ja Piirivalveameti (PPA) helikopterit.Põlengu piirkonnas asub kaks elumaja, millest ühe elanikud evakueeritakse ohutuse tagamiseks.Päästeamet palub inimestel nii Konnakotka tee piirkonnas kui ka Sauga alevikus hoida aknad ja uksed suletuna ning püsida siseruumides."
ohtuleht,  12. mai 2021 20:14,Maailm,https://www.ohtuleht.ee/1033847/kaasani-koolitulistamine-tootajad-uritasid-tapjat-takistada,Kaasani koolitulistamine: töötajad üritasid tapjat takistada (1),"Teisipäeval Kaasani 175. koolis üheksa inimese elu nõudnud koolitulistamise kohta on tulnud lisateavet. Relv käes mööda tänavat jalutanud 19aastane Ilnaz Galjavijev tungis hoonesse ja tulistas ukse juures valves olnud kahe töötaja pihta, kes teda takistada üritasid. Saadud vigastustele vaatamata õnnestus kooli remondimehel häirenupule vajutada.Ilma selleta oleks tragöödia võinud veelgi verisem olla. Klassiruumides viibinud õpetajad teadsid uksed lukustada ning mitu õpilast hüppas akendest välja. Evakueerimine käis kärmelt: 20 minutiga oli koolimaja peaaegu inimtühi. Politsei jõudis sündmuskohale vähem kui veerand tunniga."
ohtuleht,  12. mai 2021 19:50,Krimi,https://www.ohtuleht.ee/1033846/video-lasnamael-laks-polema-korter-uheksakorruselises-majas,VIDEO | Lasnamäel läks põlema korter üheksakorruselises majas (1),"Kolmapäeval kell 18.41 sai häirekeskus kutse Lasnamäele Virbi tänavale, kus üheksakordse maja kolmandal korrusel põles korter.Praeguseks on tulekahju likvideeritud ja ühtegi kannatanud õnneks ei leitud.Tulekahju tekkepõhjuse selgitab välja edasine menetlus."
ohtuleht,  12. mai 2021 18:52,Maailm,https://www.ohtuleht.ee/1033838/prognoos-euroliidu-majandus-kasvab-selaastal-4-2-eesti-oma-2-8,"PROGNOOS: euroliidu majandus kasvab sel aastal 4,2%, Eesti oma 2,8% (4)"," Vaktsineerimise ja tarbimise tõus peaks turgutama ka majandust.2021. aasta kevadise majandusprognoosi kohaselt kasvab Euroopa Liidu majandus 2021. aastal 4,2% ja 2022. aastal 4,4%, seisab Euroopa Komisjoni pressiteates. See ennustus on võrreldes komisjoni talvise majandusprognoosiga märkimisväärselt parem. Majanduskasvu kiirus on ELi riikides jätkuvalt erinev, kuid 2022. aasta lõpuks peaksid kõik liikmesriigid jõudma tagasi kriisieelsele tasemele.Eesti SKP peaks pärast 2020. aasta ligi 3%list langust kasvama sel aastal 2,8% ja järgmisel aastal juba 5%. Kasvu kiirendavad Euroopa Liidu eelarvest ja taastepaketist rahastatavad investeeringud, aga ka pensionisüsteemi II sambast välja võetud raha võib lühiajaliselt rahva tarbimist suurendada. Töötuse kiire kasv stabiliseerus möödunud aasta lõpus ning selle lagi peaks saabuma sel aastal, 2022. aastal on oodata tööpuuduse taseme langus. Vaatamata kriisile tõusid palgad eelmisel aastal 2,5%. Peamiseks veduriks on siin IT- ja tervishoiusektor. Kuigi ettevõtjad ja tarbijad on piirangutega üldiselt kohanenud, kannatavad endiselt mõned sektorid, nagu turism ja isikuteenused. Veel üks tegur on poliitiliste toetusmeetmete lõpetamise ajastus. Kui toetused lõpetatakse enneaegselt, võib see seada ohtu majanduse normaalse taastumise. Teisest küljest võib toetuse liiga hiline lõpetamine põhjustada turumoonutusi ja takistada elujõuetute ettevõtete turult lahkumist.Väike palgatõus peaks ka 2021. ja 2022. aastal jätkuma. Oodatav inflatsioon on peamiselt energiahindade tõusu tõttu 2021. aastal 1,6% ja 2022. aastal 2,2%. Valitsussektori eelarvepuudujääk jõuab sel aastal eeldatavasti 5,6%ni SKPst, kuid väheneb 2022. aastal 3,3%ni. Avaliku sektori võlg suureneb 2022. aastal 24%ni SKPst, jäädes siiski madalaimaks Euroopa Liidus.Majanduskasv taastub ka tänu tõusvale vaktsineerituse määrale ja aegamööda leevenevatele piirangutele. Inimeste hüvanguks toimiva majanduse valdkonna juhtiv asepresident Valdis Dombrovskis ütles: „Kuigi me ei ole veel kõiki probleeme seljatanud, on Euroopa majandusväljavaated palju helgemad. Kuna vaktsineeritute arv kasvab, piirangud leevenevad ja inimeste elukorraldus naaseb aeglaselt tavarütmi, oleme ajakohastanud ELi ja euroala majanduse prognoose käesolevaks ja järgmiseks aastaks. Taaste- ja vastupidavusrahastu aitab majandusel taastuda ja on pöördelise tähtsusega 2022. aastal, mil see aitab suurendada avaliku sektori investeeringuid kõrgeima tasemeni, mida on nähtud enam kui kümnendi jooksul. Palju rasket tööd on veel ees ja paljud riskid jäävad püsima seni, kuni pandeemia kestab. Kuni olukord stabiliseerub, teeme jätkuvalt kõik endast oleneva, et kaitsta inimesi ja aidata ettevõtetel toime tulla.“ Kasvumootoriks saavad eratarbimine, investeeringud ja tugevnevast maailmamajandusest tulenev nõudlus ELi ekspordi järele.Tugevam üleilmne majanduskasv, eriti USAs, võib avaldada Euroopa majandusele oodatust positiivsemat mõju. USA kiirem majanduskasv võib aga kaasa tuua USA riigivõlakirjade tootluse tõusu, mis võib põhjustada finantsturgudel korrapäratusi, mis mõjutaksid eriti rängalt tärkava turumajandusega riike, kellel on suur välisvaluutavõlg.Dokumendi terviktekst on inglise keeles loetav SIIN."
ohtuleht,  12. mai 2021 18:09,Eesti uudised,https://www.ohtuleht.ee/1033843/ekret-hagenud-indrek-tarand-kohtus-kuidas-mu-silmavaade-praegu-on,EKREt hagenud Indrek Tarand kohtus: „Kuidas mu silmavaade praegu on?“ (5),"Eesti Konservatiivse Rahvaerakonna (EKRE) vastu hagi esitanud Indrek Tarand nõuab kohtus, et erakond lükkaks ümber oma juhtivpoliitikute õhku visatud väited, et ta oli kurikuulsal meeleavaldusel purjus, tungis inimestele kallale ja üritas mikrofoni varastada.„Indrek oli kindlasti kaine,“ lausub kohtusaalis Ivari Padar, kes 2018. novembris aitas Toompea lossi ette kivisillutisele käpuli tõmmatud Indrek Tarandi püsti ja kaitses teda roppusi karjuva rahvamassi eest.Sündmuskohal viibinud Peeter Ernits räägib aga kohtus, kuidas riigikoguhoonest välja tulnud sotsiaaldemokraatidest saadikud olid igati viksid ja viisakad, ent Lossi platsil viibinud Tarandi ja Padari kohta seda öelda ei saanud."
ohtuleht, Greete Kõrvits,Maailm,https://www.ohtuleht.ee/1033782/videod-sojahirm-palestiina-iisraeli-pommirahes-on-surma-saanud-peaaegu-50-inimest,VIDEOD | SÕJAHIRM: Palestiina-Iisraeli pommirahes on surma saanud peaaegu 50 inimest ,"Täiendatud kl 17.15Palestiina relvarühmitused tulistasid Iisraeli linnu.Viimastel nädalatel on järsult kasvanud palestiinlaste viha Iisraeli pool sajandit kestnud okupatsiooni üle. Iisraeli linnades ja okupeeritud Läänekaldal on toimunud teravaid öiseid meeleavaldusi, milles on saanud haavata sadu palestiinlasi.Lodis, kus on juba mitu ööd järjest toimunud Iisraeli araablaste rahutused, kuulutati välja eriolukord. Seal süüdati autosid, juutide koole ja sünagooge. Samuti esines veriseid kähmlusi politseinike ja protestijate vahel – lendu läksid nii kivid kui ka šokigranaadid. Teadaolevalt sai Lodis vigastada üle 12 inimese, teatab BBC. Eriolukorra tõttu saabus linna korda tagama Iisraeli piiripolitsei Läänekaldalt.Teisipäeva õhtul ja kolmapäeva varahommikul puhkes ka ulatuslikum tulevahetus Iisraeli ja Palestiina võitlejate vahel. Iisraeli sõjavägi teatas, et õhurünnakutega – mis olid vastuseks sadadele palestiinlaste rakettidele – tabati „arvukaid terroristlike sihtmärke“ Gaza sektoris. Viimati toimus nii ulatuslik rünnak 2014. aastal. BBC teatel sai vastastikuse madina käigus surma vähemalt 43 palestiinlast ja kuus iisraellast.Hukkunute seas on 13 Palestiina last. Ka Iisraeli poolel sai teadaolevalt surma vähemalt üks laps, oma isaga Tel Avivi lähistel autos sõitnud 16aastane tüdruk.Palestiina võitlejad eesotsas rühmitusega Hamas on juba päevi Iisraeli linnu pommitanud, ilmselt eesmärgiga halvata nende kaitsesüsteeme. Tundub, et kumbki osapool rünnakuid lõpetada ei kavatse. Iisraeli kaitseminister Benny Gantz teatas, et nende õhurünnakud olid „alles algus“. Hamasi juht Ismail Haniyed vastas, et ka nemad on valmis konflikti eskaleerumiseks.ÜRO saadik Tor Wennesland teatas, et mõlema osapoole liidrid peavad võtma juhtuva suhtes vastutuse. „Sõja hind Gazas on laastav ja selle eest maksavad tavalised inimesed. Lõpetage otsekohe tulevahetus. Me eskaleerume täieulatusliku sõja poole,“ teatas Wennesland, kes teeb ilmselt kolmapäeval asjast kokkuvõtte ka ÜRO julgeolekunõukogule. ÜRO peasekretär António Guterres väljendas toimuva pärast suurt muret.Vaid päev varem lubas Iisraeli peaminister Benjamin Netanyahu tugevdada rünnakuid Gazale. Samuti teatas Hamasi juht Ismail Haniyeh, et raketirünnakud jätkuvad seni kuni Iisrael peatab kõik terrorismi ja agressiooni ilmingud Jeruusalemmas ja al-Aqsa mošees. Iisrael ja Hamas on pidanud kolm suuremat, ent läbikukkunud sõda – Hamas on endiselt võimu juures ja Iisrael jätkab sandistavat blokaadi."
ohtuleht,  12. mai 2021 17:13,Uudised,https://tervis.ohtuleht.ee/1033830/vaktsiin-kaitseb-kaitsepoogitud-hooldekodudesse-murrab-viirus-sisse-kuid-vaktsiin-hoiab-ara-rasked-haigusjuhud,"VAKTSIIN KAITSEB! Kaitsepoogitud hooldekodudesse murrab viirus sisse, kuid vaktsiin hoiab ära rasked haigusjuhud ","KARM REAALSUS: Koroonaviiruse hooldekoju murdmine mõjutab elanike ja töötajate elu ka siis, kui eakad on vaktsineeritud ega põe viirust raskelt.Möödunud nädalal pani avalikkuse kihama uudis, et Karjaküla sotsiaalkeskuses puhkes koroonakolle: nakatus mitukümmend vaktsineeritud klienti. Tõsi, tänu vaktsiinile ei põdenud ükski kaitsesüstitud klient raskelt. Õhtuleht uuris terviseametilt, kui palju koldeid on hooldekodudes pärast vaktsineerimist veel tekkinud.Kuigi Covidi-puhang ei mõju vaktsineeritud inimeste tervisele laastavalt, mõjutab see siiski neid elanikke ja töötajaid, kes pole kaitsesüstitud. Karjaküla sotsiaalkeskuse juht on Õhtulehele varem öelnud, et viiruspuhangu tõttu tuleb tööd teha ka nende eest, kes on haiguslehel."
ohtuleht,  12. mai 2021 17:03,Eesti uudised,https://www.ohtuleht.ee/1033825/riigi-pealaristaja-juri-ratase-priiskamine-ajab-marru-ohu-ja-habitunne-on-taiesti-kadunud-,RIIGI PEALARISTAJA?! Jüri Ratase priiskamine ajab marru: „Ohu- ja häbitunne on täiesti kadunud.“ (53),"KÕIK KOŠŠER: Jüri Ratase sõnul jälgis ta peaministrina nii eetilisi kui ka seaduslikke piire. „Olen töötanud peaministrina südamest ning järginud kõiki minule teadaolevaid reegleid ja häid tavasid,“ ütles Ratas sotsiaalmeedias.Arvukate priiskamiste kõrval tuuakse välja kentsakaid leide nagu Ratase mullusuvine sõit Kagu-Eestisse, kaasas kaks 0,7-liitrist Normindia džinnipudelit. Ühtlasi heidab Ekspress valgust Ratase töömeetodile: koos EKRE ja Isamaa juhtidega peeti peaministri büroo ehk Stenbocki maja kõrval asuvas peaministri ametikorteris hulgaliselt õhtusööke, et seal valitsuse sasipuntrad lahti harutada."
ohtuleht,  12. mai 2021 16:52,Ilm ja loodus,https://www.ohtuleht.ee/1033835/galerii-suviselt-soojad-ilmad-meelitasid-randa-sadu-inimesi,GALERII | Suviselt soojad ilmad meelitasid randa sadu inimesi ,"Mitmendat päeva kestev soojalaine meelitas kolmapäeval esimesed inimesed ka randadesse ja merevette.  Kolmapäeva pärastlõunal võis Pirita rannas näha sadu inimesi, kellest osad julgesid ka juba merevett proovida. Kui õhusooja oli Tallinnas kella 16.30 paiku 27 kraadi, siis veetemperatuur peaks jääma alla 10 kraadi. Näiteks Võsus mõõdeti veetemperatuuriks 9 kraadi Vaata galeriist, mis toimus kolmapäeva pärastlõunal Pirita rannas."
ohtuleht,  12. mai 2021 16:07,Eesti uudised,https://www.ohtuleht.ee/1033832/juri-ratas-puuab-hiigelarveid-valja-vabandada-tootasin-koigi-eestimaa-inimeste-peaministrina,Jüri Ratas püüab hiigelarveid välja vabandada: töötasin kõigi Eestimaa inimeste peaministrina (127),"Sotsid tahavad Ratase kutsuda korruptsioonivastase erikomisjoni ette""Detailsemalt rääkides selgitan järgmist: mul oli au töötada Eesti Vabariigi peaministrina rohkem kui neli aastat ja tänan südamest kõiki, kes sel teel mind toetasid. Valitsusjuhi ametit pidades järgisin alati nii eetilisi ja seaduslikke piire kui ka oma südametunnistust ja tõekspidamisi. Sisustasin kogu peaministri töö nii, et mul oleks võimalik seista Eestimaa inimeste eest parimal moel. Valitsusjuhi amet ei küsi kellaaega ega nädalapäeva, vaid töötada tuleb pidevalt. See tähendab eelkõige inimestega suhtlust, et üheskoos lahendused leida. Need määravad, kui tugev on valitsusliit ja kui edukas on Eesti,"" põhjendab Ratas kulutusi.""Olen andnud parima, et inimestega arutleda ja neid kuulata, tänada ja tunnustada, märgata ja meeles pidada. Nii valitsusliidus ja Stenbocki majas kui ka väljaspool valitsust ja kõikjal Eestis, tihtipeale nädalavahetuseti ja hilisõhtuti. Igapäevatöös olen lähtunud tavapärastest põhimõtetest – sünnipäevadel on viisakas inimesi meeles pidada, õhtustel hilistundidel koosolekuid pidades tuleks osalejatele ka midagi õhtusöögiks pakkuda jm. Lisaks ametlikele nõupidamistele ja kohtumistele tuleb käia ka inimestel külas, arutada küsimusi vabamas õhkkonnas. Need on minu põhimõtted ja arusaamad,"" kirjeldab Ratas, et ta on viisakas ja heasüdamlik inimene.""Leian, et ka kõik see käib peaministri ameti juurde, nende aastate jooksul olen sellest lähtunud ning pidanud seda oluliseks. Pea ööpäevaringselt käinud töö eeldas minu poolt väga paljude teiste inimeste kaasamist ja nende panustamist aegadel, mil nad võinuks olla perega kodus,"" märgib Ratas.Ratase sõnul ei ole peaministri ametis võimalik ööbimis- ja toitluskulude arvel kokku hoida.""Julgestusest ja protokollilisest toest ei ole selles ametis võimalik loobuda. See on tähendanud ka vastavaid toitlustus- ja ööbimiskulusid tervele delegatsioonile. Ringsõitudeks, mil toitlustus oli vaid osaline, on riigikantselei ostnud kaasa kõigile osalejatele mõeldud söögid ja joogid,"" ütleb ta.""Esimesest hetkest peaministrina on olnud selge, et valitsuse ja erakonna tegemised ning mõistagi isiklikud kulud tuleb lahus hoida ja kinni tuleb pidada peaministrile ettenähtud esinduskulude eelarvest. Neist piiridest olen ka kinni pidanud. Olen töötanud peaministrina südamest ning järginud kõiki minule teadaolevaid reegleid ja häid tavasid,"" kinnitab Ratas, et tema ei ole eksinud.Sotsiaaldemokraadid: Jüri Ratas peab tulema korruptsioonivastase erikomisjoni etteRiigikogu korruptsioonivastase erikomisjoni esimees Eduard Odinets (SDE) teeb komisjonile ettepaneku kutsuda endine peaminister Jüri Ratas esimesel võimalusel komisjoni ette, et Ratas annaks aru oma tööväliste ja ilmselt erahuvides tehtud kulutuste asjus, mille maksis kinni riigikantselei.„Tänase Eesti Ekspressi artiklis toodud Ratast ja peaministri bürood puudutavad faktid tekitavad tõsiseid kahtlusi eelmise peaministri kulutuste seaduslikkuses ja riivavad sügavalt paljude inimeste õiglustunnet. Välja toodud tõsiasjad pole mitte ainult eetiliselt taunitavad, vaid on ka korruptsioonihõngulised. Jutt käib avaliku raha sihipärasest kasutamisest. Komisjoni otsene kohus on kuulata ära Ratase selgitused ja teha siis oma järeldused,“ ütles Sotsiaaldemokraatlikku Erakonda kuuluv Odinets.Odinets avaldas lootust, et ka teised erikomisjoni liikmed on sellise istungiga päri. „Eeldan, et poliitilised kaalutlused ei saa siin takistuseks ja juba homme on võimalik esitada Ratasele komisjoni ametlik kutse,“ lisas Odinets."
ohtuleht,  12. mai 2021 15:52,Maailm,https://www.ohtuleht.ee/1033827/fbi-avaldas-kurt-cobaini-surmaga-seotud-saladokumendid,FBI avaldas Kurt Cobaini surmaga seotud saladokumendid (3),"Seni salastatud kaust puudutab 1994. aasta aprillis enesetapu teinud muusiku surma. Veebis avaldatud toimik koosneb kümnest leheküljest ning selle sisu pole just sensatsiooniline, vaendab Iltalehti.Nimelt on kaante vahele pandud nende inimeste kirjad, kes nõudsid, et FBI uuriks Nirvana laulja surma ega lepiks enesetapu versiooniga. Mitmed fännid olid tuliselt veendunud, et nende lemmik mõrvati. Näiteks on toimikus kiri produktsioonifirmast Cosgrove/Meurer Productions, kes teeb dokumentaalsarja ""Unsolved Mysteries"" (""Lahendamata mõistatused""). Sarjas käsitleti 1997. aastal ka Cobaini surma. Sarja produtsendid võtsid FBI-ga ühendust, et käia välja Tom Granti nimelise eradetektiivi nimi - too rääkis nimelt doksaates, et Cobaini surma nimetamine enesetapuks oli ennatlik. Dokumentidest selgus, et FBI on inimeste kirjadele vastanud, öeldes, et ennekõike on mõrvajuurdlused kohalike võimude, mitte FBI töö. Toimikuga saab tutvuda SIIN."
ohtuleht,  12. mai 2021 15:48,Eesti uudised,https://www.ohtuleht.ee/1033822/kui-miski-muu-ei-aita-mis-pohjustel-on-politseinikud-viimastel-aastatel-tulirelva-haaranud,KUI MISKI MUU EI AITA: mis põhjustel on politseinikud viimastel aastatel tulirelva haaranud? ,"Esmaspäeval pidas eriüksus kinni kaks narkokuriteos kahtlustatavat meest, kes põgenesid politsei eest veokiga. Sõiduk peatati laskudega rehvidesse. Kui politseifilmides ja -sarjades näeb mundris ametnikke muudkui kõmmutamas, siis päriselus võtavad politseinikud relva välja haruharva.Sel aastal on politseinikud tavatöö käigus tulirelva kasutanud kolmel korral. Viimati sundpeatasid nad nõnda narkokurjategijate auto. Samuti hukkasid politseinikud laskudega kaks vigastatud looma."
ohtuleht,  12. mai 2021 15:34,Eesti uudised,https://www.ohtuleht.ee/1033826/riigikogu-vottis-vastu-proteste-pohjustanud-nets-i,RIigikogu võttis vastu proteste põhjustanud NETS-i (35),"NETS-i vastased protestid Vabaduse väljakul 12. aprillil.Valitsuse algatatud nakkushaiguste ennetamise ja tõrje seaduse (NETS) muutmise seadusega tehtavad muudatused aitavad toetada terviseametit tervishoiualase hädaolukorra lahendamisel, sealhulgas järelevalve tegemisel. NETS-i vastu toimusid ka eelmistel kuudel protestid, ent see ei heidutanud riigikogu liikmeid seaduse vastuvõtmisest.Ka seni kehtinud seadus nägi ette võimaluse nõuda nakkushaiguste epideemilise leviku tõkestamiseks desinfektsiooni, desinsektsiooni, kahjuritõrje või puhastuse korraldamist ning terviseuuringute korraldamist ja nakkushaiguse diagnoosimist või selle korraldamist, samuti võisid Terviseamet ja valitsus kohustada haiglat ja sotsiaalteenust osutavat asutust kehtestama külastuspiirangu.Eriti ohtliku nakkushaiguse ja vältimatu vajaduse korral võivad Terviseamet ja valitsus vastu võetud seaduse järgi ka asutused ajutiselt sulgeda või nende tegevust piirata. Peale koosolekute ja ürituste keelamise võimaldab seadus kehtestada nõudeid nende korraldamisele.Seadusega võimaldatakse nakkushaiguse epideemiaga seotud eri- või hädaolukorras kaasata Terviseameti ülesannete täitmisse politseid ja teisi korrakaitseorganeid. Siiani on kaasamise regulatsioon puudunud, mistõttu on Terviseamet saanud korrakaitseorganitega koostööd teha vaid ametiabi taotluste või ametnike vahetamise kaudu. Regulatsiooni loomine lihtsustab ja kiirendab kaasamist. Korrakaitseorgani kaasamise otsustab valitsus Terviseameti ettepanekul. Kaasamise täpsemad tingimused ja kord kehtestatakse valitsuse määrusega.Kui seni kehtinud seaduse kohaselt sai väärteo korras karistada karantiinireeglite rikkumise eest, siis uue seadusega luuakse võimalus inimesi vastutusele võtta ka siis, kui nad on rikkunud valitsuse või Terviseameti kehtestatud nõudeid, näiteks maskikandmise kohustust või liikumisvabaduse või ürituste korraldamise piiranguid. Nakkushaiguse epideemilise leviku tõkestamise nõuete rikkumise eest saab karistada rahatrahviga kuni 100 trahviühikut ehk 400 eurot, juriidilist isikut rahatrahviga kuni 13 000 eurot."
ohtuleht,  12. mai 2021 14:42,Uudised,https://tervis.ohtuleht.ee/1033810/koik-oluline-suurvaktsineerimisest-kas-digiregistratuur-peab-vastu-kui-palju-on-vabu-aegu,KÕIK OLULINE SUURVAKTSINEERIMISEST: kas digiregistratuur peab vastu? Kui palju on vabu aegu? (2),"LÄHEB LAHTI: Kultuurikeskuses Kaja, kus massvaktsineeriti ka märtsis, hakkab kaitsepookimine täistuuridel pihta uue nädala esmaspäevast.Neljapäevast alates saavad endale koroona vastu vaktsineerimiseks aja kinni panna 40aastased ja vanemad, järgmisest esmaspäevast juba kõik, kel vanust vähemalt 16 aastat. Kas digiregistratuur peab vastu? Kui paljudele esimestel päevadel aegu jätkub?Järgmiseks nädalaks avatakse vaktsineerimiskeskustesse ca 20 000 aega. Arvestades, et täisealisest elanikkonnast ootab vaktsiini veel ligi 500 000 inimest, siis algul saavad ajad kiiresti otsa."
ohtuleht,  12. mai 2021 14:26,Ilm ja loodus,https://www.ohtuleht.ee/1033819/nadalavahetusel-on-oodata-aikest-ja-hoovihma,Nädalavahetusel on oodata äikest ja hoovihma (2),"Neljapäeva (13.05) öö on kõrgrõhkkonna servas selge ja kuiv ning minimaalne õhutemperatuur tõenäoliselt jääb 10 °C lähedale. Päeval lisandub lõuna poolt madalrõhkkonna servast niiskust ja üle Eesti liigub hoogsajupilvi, on võimalik ka äike. Idakaare tuul tugevneb. Õhumass asendub pisut jahedamaga ning termomeetrinäidud on 17...18 °C-st Lõuna-Eestis kuni 20...23 °C-ni Põhja-Eestis, meretuulega rannikud on jahedad. Reedel (14.05) tõmbub kõrgrõhkkond tagasi, seda Läänemere kohale jõudva madalrõhkkonna survel. Kaguvoolus saabuvas niiskemas õhumassis areneb rünksajupilvi ning hoovihma ja äikese võimalus suureneb päeval kuni 75%-ni. Puhub mõõdukas kagu- ja idatuul. Selgema ööga langeb miinimum 7...12 °C-ni, päevane temperatuurifoon on eelnevaist pisut madalam, piirdub 14...18 °C-ga, Eesti põhjaservas võib tõusta 20 °C-ni. Laupäeval (15.05) valitseb Läänemere õhuruumi väheaktiivse madalrõhuala idapoolne tiib. Üle Eesti liigub vihmahooge. Tuul pöördub idakaarest läänekaarde ja võib päeva peale tugevamaks muutuda. Öine õhutemperatuur langeb Lääne-Eestis 7...8 °C-ni, Kesk- ja Ida-Eestis jääb 10 °C ümbrusse, päeval on Lääne-Eestis 13...18, ida pool võib tõusta 20 °C ümbrusse. Pühapäeval (16.05) kaugeneb madalrõhkkond tasapisi Skandinaavia põhjaalade suunas ja tugevneva kõrgrõhkkonna mõjul pilved hõrenevad ja saju võimalus väheneb. Tuul nõrgeneb ja puhub valdavalt läänekaarest. Õhutemperatuur langeb öösel 6...11 °C-ni, päeval tõuseb 13...19 °C-ni, meretuulele avatud rannikul on veel jahedam. Esmaspäeval (17.05) jääb ülekaalu kõrgrõhkkonna serv, aga lõuna poolt läheneva madalrõhkkonna mõjul suureneb päeval hoovihma võimalus. Tuul pöördub idakaarde ja päeva peale tugevneb. Õhutemperatuur on öösel 5...10, päeval tõusevad termomeetrinäidud 20 °C ümbrusse. Teisipäeval (18.05) kandub madalrõhkkonna serva mööda niiskust ja üle Eesti liiguvad sajupilved. Tuul pöördub läänekaarde. Õhumass asendub jahedamaga ning sel juhul jäävad päevased maksimumid vaid 15 °C ümbrusse."
ohtuleht,  12. mai 2021 12:57,Uudised,https://tervis.ohtuleht.ee/1033788/video-kersna-distantsoppe-tagajargedega-tuleb-kohe-tegeleda,VIDEO | Kersna: distantsõppe tagajärgedega tuleb kohe tegeleda (23),"Mari-Anne Härma (vasakul) ja Liina KersnaKolmapäeval kell 13 alanud terviseameti pressikonverentsil rääksisid Covid-19 hetkeolukorrast ameti peadirektori asetäitja Mari-Anne Härma ning haridus- ja teadusminister Liina Kersna. Pressikonverentsi saab jälgida otsepildist Õhtulehe vahendusel.Härma sõnas, et oleme oranži ja punase ohutaseme piiril, sest meil on jätkuvalt kõrge surmade arv. Ta lisas, et eelmisel nädalal lisandus viis protsenti vähem nakatunuid kui ülemöödunud nädalal, mis näitab nakatumistaseme langemist. Siiski ta tõdes, et Ida-Virumaal, Põlvamaal, Valgamaal ja Tartumaal on haigestumine juba ka kasvutrendis ning kui Harjumaal püsib nakatumiskordaja 0,9 lähedal, siis ülejäänud Eestis on see väga lähedal 1-le.Härma sõnutsi võiks nakatumise number stabiliseeruda 200–300 juures, sest sellel haigestumise tasemel ei ole haiglaravile olulist koormust.Härma ka ütles, et 50+ vanuserühmas peaks jõudma vaktsineerituse ja läbipõdemise tase 60 protsendi juurde jaanipäevaks – seni tuleb aga hoida nakatumisi 300 ringis.Terviseameti esindaja sõnul on praegu keskmine haiglaravil olev patsient 66aastane, veedab intensiivravil keskmiselt 18 päeva ja üldravis kaheksa päeva, edasi viiakse COVID-19 järgsele ravile. Härma ka tõdes, et koormus haiglatele hakkab vähenema ning plaaniline ravi on järjest taastumas. Ühtlasi lõpetavad tööd ka lisabrigaadid, sest kiirabikutsete arv on muutumas tavapärasemaks.Eelmisel nädalal tuvastati 65 koroonaviiruse juhtu, mis toodi reisidelt. Härma sõnas, et pooled nakatumised tuvastati piiril, pooled hiljem. „Üks test ei ole piisav,“ ütles Härma, nentides, et eneseisolatsioonist tuleb jätkuvalt kinni pidada.Eelmisel nädalal tuvastati ka kaks India tüve varianti, mis olid mõlemad sisse toodud juhud, ent üldjuhul saab öelda, et India tüvi allub vaktsiinile, mis hoiab ära rasked haigestumisjuhtumid.Haridus- ja teadusminister Liina Kersna ütles, et Eesti õpilased on olnud distantsõppel väga pikka aega ning sellel on tagajärjed, millega tuleb kohe tegeleda. Ta siiski rõhutas, et õppetööd tuleb korraldada meetmeid rakendades. Kersna soovitas ilusate ilmade puhul õppetööd võimalikult palju õues läbi viia.Kersna sõnas, et tema teadmiste järgi on 80% õpetajatest vaktsineeritud kahe doosiga. Nendele, kes ei ole vaktsineeritud, tehakse kiirteste. Kiireste peaks jaguma kord nädalaks testimiseks koolivaheaja alguseni. Kokku on ministri sõnul vaktsineerimata 40 protsenti üldhariduskoolide õpetajatest.Kersna ka lisas, et õppetöös peaks planeerima vaheaegu selliselt, et kõik lapsed ei liiguks samal ajal koolimajas ringi. Ta sõnas, et hästi oluline oleks, et klassid hoiaksid omaette.Kersna tõdes, et neile on tulnud palju kirju lapsevanematelt, kes soovivad distantsõppe jätkamist. Ministri sõnutsi tuleb distantsõppe võimaldamine kokku leppida kooliga.Ajakirjanike küsimusele, miks teatri- ja kinosaalid avatakse 24. mail, aga spaad nädal hiljem, vastas Kersna, et spaade probleemiks on riietusruumid, kus inimesed tulevad kokku ja on tihtipeale väga lähestikku, mis teeb sellest suurema riskikoha kui teatri- ja kinosaalid.Ida-Virumaa olukorra kohta märkis Härma, et sellega jäädakse veel mõnda aega tegelema. Nakkuse levik on seal seotud peamiselt töökohtade ning samuti on madal vaktsiiniga hõlmatus. Härma sõnul on maakonnas erinevad vaktsineerimist propageerivad meetmed, eelkõige töökohtadel kaitsepookimine. Tema sõnul võib see meede töötada ning sellele antakse ka võimalus."
ohtuleht,  12. mai 2021 12:37,Inimesed,https://elu.ohtuleht.ee/1033809/maailma-rikkaim-mees-soetas-poole-miljardi-dollarilise-superjahi,Maailma rikkaim mees soetas poole miljardi dollarilise superjahi  (5),"Project Y721 nime kandev luksalusel, mida Hollandi firma Oceanco parajasti ehitab, on kolm masti, mitu tekki ning hinnaks vähemalt poolt miljardit dollarit. Kuna aga Bezose uuel superjahil puudub arvukate mastide tõttu helikopteri maandumisplats, siis tellis Amazoni asutaja ja tema uus kallim, helikopteripiloodi paberitega Lauren Sanchez uuele jahile lisaks teise toetusjahi, millel saab helikopteriga maanduda. Teine jah hinnas ei kajastu, seega tuleb selle eest veel juurde maksta. Bezosele on sellised summad muidugi tühiasi: tema varandus küünib 200 miljardi dollari kanti. Mullu teenis Bezos tänu koroonapandeemiale 75 miljardit dollarit: netikaubandus õitses ning Amazoni aktsiate hind kasvas vägevalt. Pandeemia ajal on luksjahtide müük hoogu juurde saanud - väidetavalt on režissöör Steven Spielberg samuti uue superjahi tellinud ning oma vana jahi, samuti Oceancos valminud Seven Seasi nimelise superjahi, umbes 160 miljoni dollari eest müüki pannud."
ohtuleht,  12. mai 2021 12:03,Eesti uudised,https://www.ohtuleht.ee/1033804/fotod-suviselt-soojal-kevadohtul-kogunes-noblessnerisse-ulisuur-rahvamass,FOTOD | Suviselt soojal kevadõhtul kogunes Noblessnerisse ülisuur rahvamass (26),"Pargid ja terrassid soojal suvepäeval. Pildil Noblessneri sadam teisipäeva õhtul.Piiranguid leevendades ütles peaminister Kaja Kallas, et igat sammu tuleb hoolikalt kaaluda. „Viirus ei ole meie ümbert veel kuskile kadunud. Panen kõigile südamele, et ka ilmade soojenedes tuleb jääda ettevaatlikuks,“ sõnas Kallas.Kuigi välitingimustes enam 2 + 2 reeglit järgima ei pea, siis igaüks saab piltide põhjal ise otsustada, kas kogunenud rahvamass jäi ettevaatlikuks."
ohtuleht,  12. mai 2021 11:58,Eesti uudised,https://www.ohtuleht.ee/1033787/riigikogu-infotunnis-vastasid-saadikute-kusimustele-kallas-pentus-rosimannus-ja-aas,"Riigikogu infotunnis vastasid saadikute küsimustele Kallas, Pentus-Rosimannus ja Aas (14)","Kell 12 alganud riigikogu infotunnis andsid rahvasaadikutele aru peaminister Kaja Kallas, rahandusminister Keit Pentus-Rosimannus ning majandus- ja taristuminister Taavi Aas.Riigikogu liige Indrek Saar soovis tänases infotunnis peaminister Kaja Kallaselt teada laste huvitegevuse ja huvihariduse riigipoolse täiendava rahastamise kohta ning Jevgeni Ossinovski päris õpetajate palgatõusu kohta.Saar ütles küsimust esitades, et laste huvitegevuse riigipoolne täiendav rahastamine on toonud huviringidesse kümneid tuhandeid lapsi, kes seal enne ei käinud. Ta viitas Tartu Ülikooli aruandele, mis ütleb, et aastal 2018 oli huvitegevusse kaasatud lapsi üle 93 000 ja aastal 2019, üle 113 000. Saar soovis teada, kes sundis valitsusel riigi eelarvestrateegias kärpima laste huvitegevusele mõeldud vahendeid.Peaminister Kaja Kallas ütles oma vastuses, et huvihariduse korraldamine on kohalike omavalitsuste ja mitte riigi ülesanne. Ta märkis, et riik on maksnud kohalikele omavalitsustele toetust huvihariduse korraldamiseks omavalitsuste piires. Kallase sõnul saavad kohalikud omavalitsused 2,42 miljardit eurot tulu ja see on iga kohaliku omavalitsuse enda otsustada, mida ta selle rahaga teeb.Kallase sõnul kasvavad kohalike omavalitsuste tulud järgmistel aastatel: 2023. aastal 3,5 protsenti, 2024. aastal 1,8 protsenti, 2025. aastal veel 3,5 protsenti. Kallas möönis, et laste huvihariduse toetus kohalikele omavalitsustele on seni olnud 14 miljonit eurot ja järgmises riigi eelarvestrateegias saab see olema 7 miljonit eurot.Valitsusjuhi sõnul on huvihariduse toetust kasutatud väga erinevalt. „On teatud omavalitsusi, kes on selle huvihariduse toetuse suunanud selgelt ja kasutanud seda huvihariduse korraldamiseks ja pannud sinna ka oluliselt ise juurde, sest see on olnud selle kohaliku omavalitsuse prioriteet,“ kõneles Kallas. Samas on tema sõnul omavalitsusi, kus seda nii suureks prioriteediks ei peeta ja on omavalitsusi, kus selle toetuse kasutamine tegelikult ei ole aidanud lahendada neid probleeme, mis huvihariduses on.Kallas rõhutas, et kohalikud omavalitsused saavad tegelikult raha juurde ja peavad ise kandma kohustust, kuidas huviharidust korraldada ja rahastada ning arvestama, et raha kasutus lähtuks lastest huvidest.Jevgeni Ossinovski juhtis peaministri tähelepanu sellele, et hariduse rahastamise osakaal SKT-st langeb järgmisel aastal 6-protsendilt 5-protsendile ning et õpetajate palk hakkab maha jääma Eesti keskmisest palgast. Ta soovis peaministrilt teada, millele võiks loota Eesti õpetajad ja kõrgharidussektor Kaja Kallase juhitud valitsuse ajal.Peaminister nõustus küsijaga, et eesmärk on olnud hoida õpetajate palka või saavutada 120 protsenti Eesti keskmise palga tasemest. Kallase sõnul on õpetajate palk praegu 102 protsenti ja järgmisel aastal 100 protsenti Eesti riigi keskmisest palgast.Kallas möönis, et õpetajate palga küsimus ongi suur probleem. „Kehtivas riigi eelarvestrateegias oli ette nähtud õpetajate palgatõusuks null eurot,“ rääkis ta. „Tegime pingutusi, et leida raha õpetajate palga tõusuks. Ma tean, et see kolm protsenti on väga vähe, aga see on ikkagi parem kui null.“"
ohtuleht,  12. mai 2021 10:47,Krimi,https://www.ohtuleht.ee/1033793/video-politsei-alustas-protestijale-otsa-soitnud-riigikogulase-suhtes-uurimist,VIDEO | Politsei alustas protestijale otsa sõitnud riigikogulase suhtes uurimist (82),"Video otsasõidust.Toompea lossi ees riigikogu liikme, keskerakondlase Igor Kravtšenko maasturilt löögi saanud ja haiglas vigastuse fikseerinud Daniel Rüütmann kuulati teisipäeval politseis tunnistajana üle ning asjas on alustatud väärteomenetlust. Läinud esmaspäeval riigikogu ees paarikümne inimese osalusel toimunud meeleavaldusel sõitis Keskerakonna rahvasaadik Kravtšenko otsa endisele erakonnakaaslasele Rüütmannile, kelle sõnul oli ta pärast otsasõitu haige, tal oli palavik. Haiglas fikseeriti tal vigastus ja see info on politseini jõudnud.„Politsei kuulas 3. mail Toompeal juhtunu osas tunnistajana üle 32aastase mehe ja alustas väärteomenetlust liiklusseaduse paragrahvi järgi, mis käsitleb mootorsõiduki-, maastikusõiduki- või trammijuhi poolt varalise kahju või ettevaatamatusest tervisekahjustuse tekitamist,“ ütles politsei-ja piirivalveameti pressiesindaja Kristjan Lukk Õhtulehele.Pärast Kravtšenko tegu ütles Keskerakonna esimees Jüri Ratas Õhtulehele, et teema on kahetsusväärne. „Liikluses peame alati lähtuma sellest, et jalakäija on kümneid kordi nõrgem pool kui sõiduk. Meil oli hommikul fraktsioonis sellest juttu. Igor sai selgelt aru, et ta on teinud väga raske eksimuse,“ rääkis endine peaminister eelmisel teisipäeval.Riigikogu endine esimees Eiki Nestor ei näinud, et Kravtšenko kaasus annaks põhjust rääkida tema saadikupuutumatuse äravõtmisest. „Minu pikaleveninud poliitikukarjääri jooksul olen käinud mitmetel meeleavaldustel, aga kunagi pole midagi sellist juhtunud, et saadikud meeleavaldajatele mingitpidi kallale lähevad,“ tõdes ta siiski.„Mitte kunagi, mitte iialgi pole sellist rahvasaadikut Eesti riigikogus olnud! Väga inetu,“ kritiseeris Nestor teravalt seda, et Keskerakonna rahvasaadik meeleavaldajat müksas. „Midagi ei ole parata. Ma kordan oma vana tuntud tõdemust, mis inimestele ei meeldi: riigikogu on rahva poolt valitud. Mõelge hoolega, keda te sinna valite!“"
ohtuleht,  12. mai 2021 10:25,Inimesed,https://elu.ohtuleht.ee/1033789/kurb-paev-14-aastat-tagasi-roovitud-maddie-mccann-saanuks-tana-taisealiseks,KURB PÄEV: 14 aastat tagasi röövitud Maddie McCann saanuks täna täisealiseks ,"Briti abielupaar Kate ja Gerry McCann loodavad ikka veel, et näevad kord oma tütart Madeleine'i, kes kadus 2007. aasta mais Portugali kuurordis, kus pere puhkust veetis. Täna saanuks Maddie 18aastaseks."
ohtuleht,  12. mai 2021 09:27,Eesti uudised,https://www.ohtuleht.ee/1033785/eelmisel-aastal-oli-sunde-taas-vahem-kui-surmasid-rahvaarvu-kasvatab-sisseranne,"Eelmisel aastal oli sünde taas vähem kui surmasid, rahvaarvu kasvatab sisseränne (2)","Inimesed õhtul vanalinnas.Statistikaameti täpsustatud andmete alusel oli 1. jaanuaril 2021 Eesti rahvaarv 1 330 068, mis on 1179 inimest rohkem kui aasta varem. Loomuliku iibe tõttu vähenes rahvaarv mullu 2602 inimese võrra, kuid positiivne rändesaldo suurendas seda 3782 inimese võrra.Eelmisel aastal sündis 13 209 last, mis on 890 võrra vähem kui aasta varem. Statistikaameti juhtivanalüütiku Ethel Maasingu sõnul langes sündimus eelkõige nooremates vanuserühmades. „Keskmine sünnituste arv langes igas sünnitusealiste naiste vanuserühmas, kõige enam aga 25–29aastaste seas. Võrreldes varasemaga sündis rohkem neljandaid ja viiendaid, samas vähenes esimeste, teise ning kolmandate laste arv,“ täpsustas Maasing.Eelmisel aastal suri 15 811 inimest, mis on 410 võrra rohkem kui aasta varem. Surmade arv tervikuna oli veidi suurem kui kümnel varasemal aastal, mil aastane surmade arv püsis 15 200–15 800 vahel.  „Sündide ja surmade vahe ehk loomulik iive oli praegusest madalam viimati 2005. aastal. Enne seda oli iive aga veelgi madalam, näiteks 1994. aastal vähenes rahvaarv selle tõttu enam kui 8000 inimese võrra,“ ütles Maasing.Rahvaarvu muutus 2005–2020 (klikka pildil).Maakondade võrdluses püsib aastaid kestnud trend, mille kohaselt oli iive taas positiivne Harjumaal ja Tartumaal, negatiivne aga teistes maakondades. „Selgelt eristus negatiivse iibe poolest Ida-Virumaa, kus on võrreldes teiste maakondadega sünnitusealiste naiste osakaal väiksem ning rahvastik vananev,“ lisas juhtivanalüütik.Eestisse asus elama 16 209 inimest ja siit lahkus 12 427 inimest ehk välisrände saldo oli juba kuuendat aastat positiivne. Võrreldes aasta varasemaga oli sisseränne väiksem 1963 inimese ning väljaränne 374 inimese võrra. Nii sisse- kui ka väljarändajate hulgas oli kõige rohkem Eesti kodanikke, kuid esimest korda pärast 2016. aastat oli eestlaste rändesaldo negatiivne. Riigist lahkus 6920, aga tagasi tuli 5900 Eesti kodanikku.Kõige rohkem liiguti endiselt Eesti ja Soome vahel, ent üle kolme aasta on rändesaldo põhjanaabritega negatiivne ehk Eestist lahkus Soome rohkem inimesi, kui sealt siia sisse rändas."
ohtuleht,  12. mai 2021 08:57,Eesti uudised,https://www.ohtuleht.ee/1033783/herem-vormi-kandmise-keeldu-9-mail-poleks-pidanud-andma,Herem: vormi kandmise keeldu 9. mail poleks pidanud andma (24),"Martin Herem.Sidepataljoni ülema käsk sõduritele 9. mail mitte vormi kanda oli ülepingutatud ja tänases olukorras sellist käsku rohkem andma ei peaks, ütles kaitseväe juhataja kindralleitnant Martin Herem.Pühapäeval soovitas kaitsevägi ajateenijatel naasta väljaloalt staabi- ja sidepataljoni, mis asub sõjaväekalmistu vahetus läheduses, erariietes. Kaitseväe pressiesindaja selgitusel oleks vormikandjate nägemine jätnud vale mulje inimestele, kes samal päeval viisid kaitseväekalmistul asuva pronkssõduri jalamile lilli.Kaitseväe juhataja aga selle käsuga päri pole. „Aastal 2008 ja pärast seda ohuhinnangu järgi käitutigi nii pidevalt. Tänases olukorras on see minu arvates ülepingutatud ja sellist vormi kandmise keeldu poleks pidanud andma,“ ütles kaitseväe juhataja kindralleitnant Martin Herem, vahendab ERR-i uudisteportaal.„Ma olen rääkinud sellest pataljoni ülemaga ja rõhutanud talle, et täna või ka homme, kui olukord on sama, sellist käsku anda ei tohi,“ lisas ta."
ohtuleht,  12. mai 2021 05:45,Eesti uudised,https://www.ohtuleht.ee/1033781/eluohtlik-mang-tallinnas-huppavad-lapsed-teele-autode-ette,Eluohtlik mäng: Tallinnas hüppavad lapsed teele autode ette (1),"Vahejuhtum leidis aset aprilli lõpus, kui politsei sai teate, et Kivila tänaval hüppavad kolm umbes 13aastast last sõiduteel sõitvatele autodele ette ja tekitavad nii tahtlikult liiklusohtlikke olukordi Patrulli saabudes jooksid lapsed lähedalasuvasse parki. Kuigi sel korral õnneks keegi viga ei saanud, on selline käitumine on äärmiselt vastutustundetu ning ohtlik nii laste enda kui ka teiste liiklejate elule ja tervisele, teatas politsei sotsiaalmeedias. Iga lapsevanema kohus on selgitada oma lapsele, milliste tagajärgedeni võib viia mõtlematu käitumine.  Kui selles mängus kaotad, pole võimalik uuesti alustada, hoiatab politsei."
ohtuleht,  12. mai 2021 05:42,Eesti uudised,https://www.ohtuleht.ee/1033780/prokuratuur-vaidlustas-johvi-endise-volikogu-juhi-oigeksmoistmise-altkaemaksusuudistuses,Prokuratuur vaidlustas Jõhvi endise volikogu juhi õigeksmõistmise altkäemaksusüüdistuses ,"Neglasoni, Seppa ning OÜd Corrigo süüdistati algul altkäemaksu andmises ja võtmises suures ulatuses. Lisaks süüdistati Neglasoni toimingupiirangu rikkumises suures ulatuses. Viru maakohus tuvastas Neglasoni poolt toimingu piirangu rikkumise, kuid mitte suures ulatuses. Neglason võttis volikogu liikmena osa erinevatest koosolekutest, kus arutati osaühinguga seotud teemasid. Sealjuures osales ta hääletusel, millest pidanuks osaühinguga seotud isikuna taanduma. Samas ei leidnud tõendamist, et vastav rikkumine oleks toimunud suures ulatuses. Altkäemaksu süüdistuse põhilisest osast prokurör kohtuvaidlustes loobus. Ülejäänud süüdistuse asjus asus kohus seisukohale, et ebaseaduslikku soodustuse andmist ja vastuvõtmist ei ole tõendatud.Prokurör vaidlustas Viru maakohtu otsuse Tartu ringkonnakohtus, kes jättis maakohtu otsuse muutmata. Nüüdseks on prokurör teatanud ringkonnakohtu otsuse vaidlustamisest riigikohtus. „Ootame ära, mida riigikohus ütleb – usun et riigikohus ei pea vajalikuks kassatsiooni menetlusse võtta, kuna otsused on olnud seaduslikud ja põhjendatud. Leian, et kassatsioon on alusetu,“ on öelnud Neglasoni kaitsja, vandeadvokaat Stella Veber."
ohtuleht,  12. mai 2021 05:41,Eesti uudised,https://www.ohtuleht.ee/1033779/kunagise-rahandusministri-harri-ounapuu-trahv-joustus,Kunagise rahandusministri Harri Õunapuu trahv jõustus ,"Läinud aasta märtsis kirjutas Õhtuleht, kuidas Õunapuu Kloogaranda rajatud suvilat ähvardab merre uhtumine, mistõttu on ta asunud kindlustama rannaala ja ehitanud sinna veepiirde. Selgus, et piire on ebaseaduslik ja Õunapuule määrati selle eest möödunud aasta suvel 600 euro suurune trahv. Väärteoasjas on tõendatud, et Õunapuu ehitas ranna ehituskeeluvööndisse uue rajatise, mille ehitamine oli keelatud. „Tegemist on ranna kindlustusrajatisega, mille ehitamine on ranna ehituskeeluvööndis lubatud siis, kui see on detailplaneeringuga kavandatud. Kohtule esitatud Keila vallas Kloogaranna külas asuva Kloogaranna maaüksuse detailplaneeringust nähtuvalt ei olnud sellega kavandatud ranna kindlustusrajatise ehitamist,“ seisab kohtuotsuses. Keskkonnainspektsiooni otsuse peale esitas kaebuse Õunapuu kaitsja, kes taotleb otsuse tühistamist ja palus lõpetada väärteomenetluse, sest Õunapuu tegevuses puuduvad väärteotunnused. Alternatiivselt palus kaitsja rahuldada kaebus osaliselt ja vähendada määratud karistust kolme trahviühiku suuruseks. Kaitsja selgitas, et Õunapuu ei ole ranna või kalda ehituskeeluvööndis ehitanud uusi hooneid või rajatisi, mis oleks vastuolus seadusega. Kohus kaebust ei rahuldanud. Nüüdseks on kohtuotsus jõustunud."
ohtuleht,  12. mai 2021 00:03,Inimesed,https://elu.ohtuleht.ee/1033765/ei-joudnud-apophist-ara-oodata-kirjanik-vahur-afanasjev-suri-vaid-41aastaselt,Ei jõudnud Apophist ära oodata... Kirjanik Vahur Afanasjev suri vaid 41aastaselt ,"Vahur Afanasjevil läks hästi. Ta oli üks väheseid eesti kirjanikke, kes võis julgelt kuulutada, et elab oma andest ära. Võinuks osta krokodillinahast kingad, väisata pealinna peenemaid butiike ja tunda elust rõõmu. Ta tundiski elust rõõmu. Aga aina enam tundis ta sügavat maailmavalu ka."
ohtuleht,  11. mai 2021 23:54,Krimi,https://www.ohtuleht.ee/1033778/laane-virumaal-hukkus-tulekahjus-inimene,Lääne-Virumaal hukkus tulekahjus inimene ,"Häirekeskus sai teate tulekahjust kell 21.10. Teataja sõnul võis korteris olla inimene. Sündmuskohale sõitsid  päästemeeskonnad Rakvere, Tapa, Kunda, Kehra ja Loksa päästekomandodest ning Võsu ja Kolga vabatahtlikud, Rakvere operatiivkorrapidaja ja kiirabi.Päästjate kohale jõudes selgus, et kahekordne puidust kortermaja esimese korruse korter põles lahtise leegiga, leegid olid aknast väljas. Kaitsevarustuses päästjad sisenesid põlevasse majja ja alustasid koheselt võimalike kannatanute otsimisega ja tulekahju kustutamisega. Päästetööde käigus leidsid päästjad esimese korruse korterist hukkunud mehe, kelle isikut tuvastatakse.Päästjad panid tule levikule piiri kella 22.36-ks, järelkustutustööd hetkel jätkuvad.Tulekahju täpsemad asjaolud ja tekkepõhjuse selgitab välja menetlus.Käesoleval aastal on tulekahjus hukkunud juba 18 inimest. Läbivaks probleemiks on traagiliste õnnetuste puhul olnud hooletus suitsetamisel, samuti elupäästva suitsuanduri puudumine või selle mittetöökorras olek.Päästeamet juhib tähelepanu, et töökorras suitsuandur aitab tulekahjust märku anda veel tema varajases etapis, hoides sellega ära kurvad tagajärjed. Nädalavahetusel vanavanemaid külastades aita ka neil veenduda, et nende suitsuandur on töökorras. Kontrollige suitsuandurit vähemalt üks kord kuus!"
ohtuleht,  11. mai 2021 22:56,Eesti uudised,https://www.ohtuleht.ee/1033776/kallas-vaktsineerimisega-ei-tohi-diskrimineerimist-tekitada,Kallas: vaktsineerimisega ei tohi diskrimineerimist tekitada (57),"Kallas rääkis ""Esimeses stuudios"" koroonapassist ning sellest, kas vaktsineeritud inimestel võiks olla rohkem vabadusi kui vaktsineerimata inimestel, vahendas ERRi uudisteportaal.""Me ei tohi teha sellist olukorda, kus ühtedel inimestel on justkui rohkem õigusi kui teistel lihtsalt sellest tulenevalt, et nad on vaktsineeritud. Osad inimesed ei saa vaktsineerida ja me ei tohi sellist diskrimineerimist tekitada,"" ütles peaminister.Tema hinnangul on aga võimalik mitmes olukorras, näiteks suurüritustel võtta appi koroonatestimine."
ohtuleht,  11. mai 2021 21:06,Uudised,https://tervis.ohtuleht.ee/1033773/video-kiik-koroonaplahvatus-suvel-ei-ole-vaga-toenaoline,VIDEO | Kiik: koroonaplahvatus suvel ei ole väga tõenäoline (25),"""Olukorras, kus meil on nädala lõpuks vaktsineeritud umbes 400 000 inimest ja haiguse on läbi põdenud 100 000, eeskätt eakamad, eeskätt riskirühma liikmed, olukorras, kus vaktsineerimine kasvab iga nädalaga ja nakatumise tase on praegu umbes seal, kus ta oli novembris, siis mina tõesti seda tõenäosust ülearu kõrgeks ei hinda, et meil nüüd suvekuudel toimuks COVID-19 plahvatus,"" rääkis minister ""Ringvaates"".Kiige sõnul tähendaks vastupidine olukord seda, et kõik läheb valesti, vahendas ERRi uudisteportaal. ""Tulevad uued tüved, mis vaktsiinist ei hooli, tuleb välja, et koroonaviirusele hakkab päikesevalgus meeldima, Eesti elanikud kaotaksid igasuguse vastutustundliku käitumise. Ma ei usu, et need asjad korraga juhtuvad,"" lisas ta."
ohtuleht,  11. mai 2021 19:57,Eesti uudised,https://www.ohtuleht.ee/1033767/narvalane-leidis-viikingite-hobeaarde,Narvalane leidis viikingite hõbeaarde (6),"Olles leidnud paarkümmend 10. sajandi hõbedirhami, oli narvalane metallidetektori signaali kuulates veendunud, et neid on palju rohkem. Šutov teatas leiust viivitamatult muinsuskaitseametile, vahendab gorod.ee. Muinsuskaitseameti spetsialistid leidsid maapõuest veel viis tosinat münti, mis  arvatavasti jõudsid Eestimaale koos viikingitega. ""Olles esimesed dirhamid üles kaevanud, sain aru, et neid on palju rohkem,"" rääkis Dmitri Šutov.Aarde leiukoha jätab Šutov saladuseks. "
ohtuleht,  11. mai 2021 19:55,Inimesed,https://elu.ohtuleht.ee/1033763/naabrinaine-herling-mesi-vahur-afanasjevist-vahur-armastas-maailmaasjade-ule-arutada-,Naabrinaine Herling Mesi Vahur Afanasjevist: „Vahur armastas maailmaasjade üle arutada.“ ,"Ehkki nad elasid naaberkülas, on kõik need Peipsi-äärsed külad meie jaoks naabrid ja meil on hästi tore, kokkuhoidev kogukond. Ka sõpruse sobitamine Vahuri ja tema perega läks lihtsalt ja harmooniliselt.Vahur oli ju kuulus kirjanik, aga üldsegi mitte tähtsust täis. Ta oli hästi avatud ja hästi muhe ning nägi maailma alati rõõmsates toonides. Ja ta armastas maailmaasjade üle arutada. Vahuri teadmised olid ääretud ning temaga oli alati äärmiselt põnev vestelda. Mina oleksin pigemini tahtnud teda kuulata, aga kirjanikuna jällegi jäi tema mõnikord ise teisi kuulama – et siis neid inimtüüpe kunagi oma loomingus karakterina kasutada. Ta oskas märgata inimeste iseärasusi – meeleolu, maneere ja kõnelemise stiili.Kui ta meil külas käis, siis ta tuli tihti paadiga. Mul on hästi meeles, kuidas ta kord meie kanalisse sisse sõitis, raamatud paadis. Meil on Mesi Tares tänavaraamatukogu ja tema siis tõi meile oma uusi teoseid raamatukokku.Viimastel kuudel tegeles ta laulukirjutamisega, mõned neist on ka YouTube’is üleval. See on hästi ilus ja hingestatud looming."
ohtuleht,  11. mai 2021 19:51,Krimi,https://www.ohtuleht.ee/1033768/tahelepanelik-mooduja-leidis-kalamajas-kadunud-viieaastase-pisiponni,Tähelepanelik mööduja leidis Kalamajas kadunud viieaastase pisipõnni (9),"Tähelepanelik mööduja märkas, et üks pisipoiss eksleb tänaval ringi ning hoidis lapsega kontakti, kuniks märkas lähedalasuvat politseipatrulli, kes sedasama last parasjagu otsiski. Poisiga oli kõik hästi ning politseinikud toimetasid ta koju tagasi. Täna kella seitsme ajal teati, et Kalamajas on õues mängimise ajal kadunud 5-aastane poiss. Tähelepanelik mööduja märkas, et üks pisipoiss eksleb tänaval ringi ning hoidis lapsega kontakti, kuniks märkas lähedalasuvat politseipatrulli, kes sedasama last parasjagu otsiski. 1/2"
ohtuleht,  11. mai 2021 18:54,Krimi,https://www.ohtuleht.ee/1033764/sakus-jai-reisirongi-alla-nooruk-kes-hukkus-sundmuskohal,"Sakus jäi reisirongi alla nooruk, kes hukkus sündmuskohal ","Tegu oli reisirongiga, mis liikus Tallinna suunas. Rongiliiklus oli mõlemal suunal suletud. Rongiliiklus taasavati kell 19.30.Õnnetuse täpsemad asjaolud on selgumisel."
ohtuleht,  11. mai 2021 18:36,Eesti uudised,https://www.ohtuleht.ee/1033760/galerii-monus-ilm-toi-inimesed-tanavatele-parkidesse-ja-kohvikutesse,"GALERII | Mõnus ilm tõi inimesed tänavatele, parkidesse ja kohvikutesse (3)","Kui vaadata teisipäevase soojalaine ajal Tallinna tänavatel toimuvat, siis võib kahtlustada, et nii mõnigi kodukontoris töötaja sulges arvutikaane ja jättis ülemusele sarnase kirja, enne kui kohviku väliterrassile istuma läks.Samamoodi olid pealinna pargid ja rohealad täitunud koroonatalvest tüdinenud inimestega, kes lasid soojal kevadpäikesel enda peale paista. Lõpuks ometi saab kevadet nautida!"
ohtuleht,  11. mai 2021 18:25,Maailm,https://www.ohtuleht.ee/1033759/arheoloogid-tuvastasid-vesuuvi-katastroofi-kangelase-sailmed,Arheoloogid tuvastasid Vesuuvi katastroofi kangelase säilmed ,"Mees oli surma hetkel 40ndates eluaastates ning tugev ja hea tervise juures, leidsid teadlased. Kui aastakümneid tagasi arvati, et tegemist oli lihtsõduriga, siis nüüd usuvad ajaloolased ja arheoloogid, et mehel oli rannarahva päästmises väga suur roll ning ta pidi tema juurest leitud uhkete relvade ja müntide põhjal otsustades olema kõrgel auastmel sõjaväelane. Kullast ja hõbedast rahatähed olid liiga väärtuslikud, et leiduda ühe tavalise sõduri kukrus.Eriti nukker on kogu asjaloo juures see, et kangelase töö oleks äärepealt õnnestunud. Võttes arvesse lähedalt leitud veesõiduki jäänuseid, usuvad teadlased, et Herculaneumi rannalt leitud 300 inimest olid vaid mõne hetke kaugusel pääsemisest, kui kõrvetav laava nad enda alla mattis."
ohtuleht,  11. mai 2021 18:24,Krimi,https://www.ohtuleht.ee/1033695/fotod-kohtust-saksa-politoloogiadoktor-nouab-vooglaiult-huvitist-tunnistajad-ta-ise-provotseeris,FOTOD KOHTUST | Saksa politoloogiadoktor nõuab Vooglaiult hüvitist. Tunnistajad: ta ise provotseeris! (4),
ohtuleht,  11. mai 2021 17:00,Eesti uudised,https://www.ohtuleht.ee/1033732/video-nii-teevad-hingetud-inimesed-kose-vald-havitas-linnupesad-ja-purustas-munad,VIDEO | „NII TEEVAD HINGETUD INIMESED!“ Kose vald hävitas linnupesad ja purustas munad (10),"“Kose vald suutis end näidata jälle äärmiselt loodusvaenulikult, kuigi alles kiitles vallavalitsus loodusekuuga. Ma ei tea, mis paneb inimest hävitama linnupesi ja linnumune? Looduskaitseseadusest tulenevalt on kõik linnud pesitsusajal kaitse all. Miks oli pesade hävitamine pesitsusajal mõne arvates parim lahendus? Hingetud inimesed teevad selliseid otsuseid,” kirjutab ühismeedias metsa- ja looduskaitsja Eleri Lopp-Valdma, kes pesade hävitamist pealt nägi ning sellest ka video tegi. "
ohtuleht,  11. mai 2021 16:39,Eesti uudised,https://www.ohtuleht.ee/1033742/mis-kuidas-kui-palju-sustimistalgute-pealik-marek-seer-elavat-jarjekorda-me-koroonavaktsineerimise-kohtadesse-ei-tekita-,MIS? KUIDAS? KUI PALJU? Süstimistalgute pealik Marek Seer: „Elavat järjekorda me koroonavaktsineerimise kohtadesse ei tekita.“ ,"Eesmärk: augusti lõpuks on 70% Eesti elanikest vaktsineeritud„Parem ükskõik milline vaktsiin, kui üldse mitte vaktsiin,“ ütleb Eesti massvaktsineerimise pealik Marek Seer, kes on enda sõnul viimased 15 aastat igal sügisel vaktsineerinud ennast gripi vastu ning vaktsineeriks ennast ka Covidi vastu igal aastal, juhul kui selline vajadus peaks selguma.Ametlikult kõlab Marek Seeri tiitel Covid-19 vaktsineerimise korraldamise töörühma juht ja tema töö eesmärgiks on seatud 70 protsendi Eesti elanikkonna kaitsepookimine augusti lõpuks. Eesmärgi saavutamiseks läheb järgmisest nädalast lahti kõikide 16aastaste ja vanemate vaktsineerimine. Suured vaktsineerimiskeskused pannakse püsti suuremates linnades, pealinnas isegi kaks, kindlasti saab vaktsineerida iga maakonnakeskuse haiglas."
ohtuleht,  11. mai 2021 16:36,Poliitika,https://www.ohtuleht.ee/1033733/poliitmaagia-kuidas-muutuvad-joujooned-kas-pentus-rosimannus-hoiaks-ka-lapsepuhkuse-ajal-katt-valitsuse-pulsil,POLIITMAAGIA: kuidas muutuvad jõujooned? Kas Pentus-Rosimannus hoiaks ka lapsepuhkuse ajal kätt valitsuse pulsil? (3),"Jüri Ratase presidendikandidatuur kogub iga päevaga aina suuremaid küsimärkeReformierakonnas pole selgust, kui kauaks plaanib lapseootel rahandusminister Keit Pentus-Rosimannus jääda valitsusest eemale. Fakt on aga see, et teda oodatakse tagasi pigem esimesel võimalusel kui pooleteise aasta pärast, kui vanemahüvitis lõppeb. Pentus-Rosimannus on jätkuvalt Reformierakonna number kaks valitsuses. Ta on peaminister Kaja Kallase lähim liitlane, kelle ülesandeks on – sarnaselt Mailis Repsi rolliga Keskerakonna eelmistes valitsustes – ohjeldada kogu valitsust, sh seista oma erakonna tahte eest ning nullida vajadusel liitlase vembukatseid. Valitsusdelegatsioonis ei ole poliitteadmistelt ja -kogemustelt Pentus-Rosimannusele vastast."
